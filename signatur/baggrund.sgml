<chapter id="signatur-baggrund">
<title>Baggrund</title>

<para>Baggrunden for udarbejdelsen af denne bog er at indførelsen af
digitale signaturer og certifikater i Danmark er hastigt undervejs. I
fremtiden må vi forvente at det i en vis udstrækning vil være
nødvendigt at have et digitalt certifikat hvis man som borger vil
anvende det offentliges digitale tilbud.</para>

<para>Dette er egentlig ganske udemærket, men hvis man i øjeblikket
gerne vil erhverve og anvende et digitalt certifikat under Linux, vil
man opleve at de fleste udstedere forventer at man anvender Microsoft
Windows. Deres procedurer og vejledninger er derfor målrettet imod
denne platform.</para>

<para>Derfor denne bog &ndash; hensigten er at forklare hvad der skal
til for at erhverve og anvende digitale certifikater under Linux. På
sigt er det meningen at bogen skal dække alle certifikatudstedere af
betydning i Danmark, men foreløbig er kun <ulink
url="http://www.kmd.dk/">Kommunedata (KMD-CA)</ulink> dækket. Andre
udstedere er <ulink url="http://www.certifikat.dk">TeleDK</ulink> og
<ulink url="http://www.eurotrust.dk">EuroTrust</ulink>. I dette
kapitel præsenteres digitale certifikater og signaturer kort, og
derefter bliver KMD-CA kort præsenteret.</para>

<!-- CERTIFIKATER BEGYND -->
<sect1>
<title>Digitale certifikater og signaturer</title>
<indexterm><primary>Digitale certifikater og signaturer</primary></indexterm>
<indexterm><primary>Rodcertifikat</primary></indexterm>
<indexterm><primary>Identitet</primary></indexterm>
<indexterm><primary>Signering</primary></indexterm>
<indexterm><primary>Kryptering</primary></indexterm>
<indexterm><primary>Privat nøgle</primary></indexterm>
<indexterm><primary>Certifikat</primary></indexterm>

<para>Hvis man ikke er bekendt med kryptografi teknologi, kan det være
lidt vanskeligt at forstå hvad digitale certifikater og signaturer er
for nogen størrelser. Jeg vil her give en meget simplificeret
fremstilling.</para>

<para>En digital (eller elektronisk) signatur er en slags underskrift,
der giver mening i "det digitale rum". Normalt &ndash; i den virkelige
verden &ndash; signerer vi os som regel med noget der minder om
bogstaver i en bestemt kombination, eventuelt med en række krummelyrer
og andre streger. En sådan signatur, som antages at være personlig,
anses for værende juridisk bindende i en række situationer, men
faktisk accepteres den ikke alene i mange sammenhænge. Hvis man vil
være virkelig sikker, skal ens navn som regel også angives og jævnligt
vil det være nødvendigt at vidner skriver under (f.eks. ved indgåelse
af ægteskab) på at man er den man udgiver sig for at være.</para>

<para>I den digitale verden er der mange problemer med at kopiere
ovenstående procedure. Dels er der ikke noget fysisk at manipulere
(som f.eks. et stykke papir) dels er det ekstremt nemt at kopiere en
underskrift, såfremt den "stod alene", altså f.eks. var et billede af
ens virkelige signatur.</para>

<para>Problemet med en digital signatur kan løses ved hjælp af
kryptografi. Kryptografi er mildt sagt temmeligt indviklet og jeg vil
ikke komme ind på det her. Men, man kan som sagt udvikle metoder så
man kan sætte sin signatur på f.eks. et elektronisk dokument, sådan at
det kan afgøres entydigt at man har skrevet under. Imidlertid
forudsætter dette at andre kan finde ud af hvem man er. Det klares
typisk ved &ndash; og det er det denne bog handler om &ndash; at man
bliver enige om at stole på en tredjepart, en såkaldt "Certificate
Authority" når man skal afgøre hvem der er hvem. Man erhverver sig et
digitalt certifikat fra denne tredjepart og dette certifikat kan bruge
til at signere f.eks. dokumenter med, og bruge til at dokumentere at
man er den man er. En del af erhvervelsen består i at man
identificerer sig entydigt overfor autoriteten. (I Danmark gøres dette
som regel ved hjælp af et pas &ndash; Danmark har ikke nogen mere
sikker måde at entydigt identificere sig på. Dette har ført til mindst
et tilfælde at identitetstyveri i den virkelige verden! Den
elektroniske sikkerhed for at en person er den han udgiver sig for,
kan altså aldrig blive større end den sikkerhed man har i den
virkelige verden, og må generelt antages at være mindre.)</para>

<para>Når du vil identificere dig elektronisk overfor en anden person
eller myndighed, kan du således give vedkommende dit certifikat.
Modtageren kan derefter få bekræftet dit certifikats gyldighed hos
autoriteten (f.eks. KMD-CA). Typisk vil vedkommende gøre dette ved at
installere et såkaldt
<emphasis>rodcertifikat</emphasis> fra autoriteten på sin lokale
computer, som kan anvendes til at afgøre om dit certifikat er
gyldigt.</para>

<para>Når modtageren er overbevist om at dit certifikat er gyldigt,
kan du bruge din private nøgle &ndash; som du vil have fået
konstrueret som en del af processen med at erhverve dig dit certifikat
&ndash; til at kommunikere sikkert med vedkommende.</para>

<para>Hvis du f.eks. sender en email, kan du
<emphasis>signere</emphasis> din mail med din private nøgle. Når
modtageren modtager din mail, kan han afkode din signatur med det
certifikat du allerede har givet ham, og være sikker på at mailen rent
faktisk er fra dig.</para>

<para>Du kan også <emphasis>kryptere</emphasis> din mail. Det gøres
igen ved hjælp af din private nøgle, samt modtagerens certifikat. Når
modtageren modtager din mail, kan han først læse den, når han har
afkodet den med dit certifikat og sin egen private nøgle. (For at gøre
dette, skal du altså have modtagerens certifikat og være sikker på at
det <emphasis>er</emphasis> hans.)</para>

<para>Det lyder umiddelbart ret kompliceret, men når først du har fået
dit certifikat, er det meningen at du bare skal installere det på din
computer sammen med din private nøgle og så fungerer resten rimeligt
automatisk. Du skal måske nogen gange sørge for at folk har adgang til
dit certifikat og at du har certifikater fra folk du vil kommunikere
krypteret med. Men, det er lidt ligesom at udveksle adresser &ndash;
og man kan forestille sig at der endda vil være steder hvor man kan
hente folks certifikater &ndash; at de f.eks. har dem på deres
hjemmeside. Så vidt jeg har forstået er det planen at f.eks. KMD-CA
vil tilbyde en sådan service.</para>

</sect1>
<!-- KMD-CA BEGYND -->
<sect1>
<title>Kommunedata CA</title>
<indexterm><primary>Kommunedata CA</primary></indexterm>


<para>I dette afsnit vil jeg forklare hvordan KMD-CA's system
fungerer, set fra brugerens side. Forklaringen er med vilje
simplificeret og fokuserer på hvordan systemet fungerer i anvendelse,
ikke hvordan det fungerer teknisk eller teoretisk
(kryptografisk). Bemærk at mange af disse skridt vil kunne
automatiseres.</para>
<indexterm><primary>KMD-CA</primary></indexterm>

<para>For at KMD-CA kan udstede et certifikat til dig, skal du bede
dem om det. Det gøres ved at lave en "certificate request" - altså en
forespørgsel om at få et certifikat. Denne forespørgsel skal laves
digitalt.</para>
<indexterm><primary>Certifikate request</primary></indexterm>
<indexterm><primary>Certifikat forespørgsel</primary></indexterm>

<para>Hvis man har valgt at køre Microsoft Windows, har man mulighed for at
hente et program fra KMD-CA's hjemmeside der kan lave forespørgslen for dig. Se
<xref linkend="kmd-ca-windows-fig"/>.</para>
<indexterm><primary>Microsoft Windows</primary></indexterm>

<figure id="kmd-ca-windows-fig" float="1">
<title>KMD-CA's Windows program</title>
<graphic fileref="kmd-ca-request-prog.&magic;"  scale="50"></graphic>
</figure>

<para>På sigt er det vist hensigten at KMD-CA vil udvikle en ActiveX
komponent der kan gøre det i browseren hvis man kører Windows. Det er
trist at KMD-CA vælger at satse på den slags lukket teknologi, men
heldigvis vil man stadig have muligheden for at lave forespørgslen
offline.</para>

<para>Under Linux vil du således altid være henvist til at køre et
program, der genererer requesten for dig. (Et eksempel på et sådan
program gives i <xref linkend="sslugsig"/>). Dette program vil bede om en
række oplysninger, blandt andet dit navn og adresse, mv. Programmet
vil så lave en privat nøgle og en certifikat forespørgsel.</para>

<para>Den private nøgle skal du passe rigtigt godt på, og ikke lade andre få
adgang til. Du vil typisk lade programmet beskytte den med et
password, så andre ikke kan afkode den. Hvis andre får adgang til den
private nøgle, vil de være i stand til at udgive sig for dig
(mht. digitale signaturer) så det er overmåde vigtigt at andre ikke
får adgang til den.</para>

<para>Certifikat forespørgslen indeholder din offentlige nøgle, så den
ser du i første omgang ikke selv. Du skal sende certifikat forespørgslen til
KMD-CA. De vil behandle den, og sende dig et brev om at du skal gå på posthuset
og dokumentere hvem du er. En medarbejder på posthuset vil bekræfte din 
identitet overfor KMD-CA, hvorefter du kan hente dit nye certifikat hos
KMD-CA. </para>

<para>Når du fremover vil identificere dig elektronisk overfor en
anden person eller myndighed (som anerkender KMD-CA), kan du give
vedkommende dit certifikat, som beskrevet i afsnittet ovenfor og gå
igang med at benytte det.</para>

<para>Der er flere informationer om proceduren på KMD-CA's
websider, f.eks. på <ulink
url="http://www.kmd-ca.dk/digital_signatur.htm">
http://www.kmd-ca.dk/digital_signatur.htm</ulink> og de følgende
kapitler indeholder information om hvordan man benytter certifikatet,
mv, under Linux.</para>

</sect1>

</chapter>
