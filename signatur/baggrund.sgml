<chapter id="signatur-baggrund">
<title>Baggrund</title>

<para>I dette afsnit vil jeg forsøge at forklare hvordan KMD-CA's system
fungerer, set fra brugerens side. Forklaringen er med vilje
simplificeret og
fokuserer på hvordan systemet fungerer i anvendelse, ikke hvordan
det fungerer teknisk eller teoretisk (kryptografisk). Bemærk at det er
planen at mange af disse skridt skal automatiseres af diverse endnu
ikke udviklet software.</para>
<indexterm><primary>KMD-CA</primary></indexterm>

<para>Ideen er at KMD vil udstede digitale certifikater til almindelige
borgere. Disse certifikater kan vi (borgerne) så anvende overfor
myndighederne og hinanden til at dokumentere hvem vi er.</para>

<para>For at KMD kan udstede et certifikat til dig, skal du bede dem om
det. Det gøres ved at lave en "certificate request" - altså en
forespørgsel om at få et certifikat. Denne forespørgsel skal
selvfølgelig laves digitalt.</para>
<indexterm><primary>Certifikate request</primary></indexterm>
<indexterm><primary>Certifikat forespørgsel</primary></indexterm>

<para>Hvis man har valgt at køre Microsoft Windows, har man mulighed for at
hente et program fra KMD-CA's hjemmeside der kan lave forespørgslen for dig. Se
<xref linkend="kmd-ca-windows-fig">.</para>
<indexterm><primary>Microsoft Windows</primary></indexterm>

<FIGURE ID="kmd-ca-windows-fig" FLOAT="1">
<TITLE>KMD-CA's Windows program</TITLE>
<GRAPHIC FILEREF="kmd-ca-request-prog.&magic;"  SCALE="50"></GRAPHIC>
</FIGURE>

<para>På sigt vil KMD-CA udvikle en ActiveX komponent der kan gøre det
i browseren hvis man kører Windows. Det er trist at KMD-CA vælger at
satse på den slags lukket teknologi, men heldigvis vil man stadig
have muligheden for at lave forespørgslen offline.</para>

<para>Under Linux vil vi således altid være nødt til at
køre et program, der genererer requesten for
dig. Dette program vil bede om en række oplysninger, blandt andet dit
navn og adresse, mv. Programmet vil så lave en privat nøgle og en
certifikat forespørgsel.</para>

<para>Den private nøgle skal du passe godt på, og ikke lade andre få
adgang
til. Du vil typisk lade programmet beskytte den med et password, så
andre ikke kan afkode den.</para>

<para>Certifikat forespørgslen indeholder din offentlige nøgle, så den
ser du ikke selv. Du skal sende certifikat forespørgslen til
KMD-CA. De vil behandle den, og sende dig et brev om at du skal gå på posthuset
og dokumentere hvem du er. En medarbejder på posthuset vil godkende din 
identitet overfor KMD, hvorefter du kan hente dit nye certifikat hos
KMD-CA. </para>

<para>Når du fremover vil identificere dig elektronisk overfor en
anden person eller myndighed, kan du give vedkommende dit certifikat.
Modtageren kan derefter få bekræftet dit certifikats gyldighed hos KMD.
Typisk vil vedkommende gøre dette ved at installere et <emphasis>rod
certifikat</emphasis> fra KMD på deres lokale computer, som
<emphasis>(TODO: Hvordan?)</emphasis> kan anvendes til at afgøre om dit
certifikat er gyldigt.</para>

<para>Når modtageren er overbevist om at dit certifikat er gyldigt,
kan du bruge din private nøgle til at kommunikere sikkert med
vedkommende.</para>

<para>Hvis du f.eks. sender en email, kan du
<emphasis>signere</emphasis> din mail med din private nøgle. Når
modtageren modtager din mail, kan han afkode din signatur med det
certifikat du allerede har givet ham, og være sikker på at mailen rent
faktisk er fra dig.</para>

<para>Du kan også <emphasis>kryptere</emphasis> din mail. Det gøres
igen ved hjælp af din private nøgle, samt modtagerens certifikat. Når
modtageren modtager din mail, kan han først læse den, når han har
afkodet den med dit certifikat og sin egen private nøgle. (For at gøre
dette, skal du altså have modtagerens certifikat og være sikker på at
det <emphasis>er</emphasis> hans - nok ved at have installeret KMD's rod
certifikat).</para>

<para>Det lyder umiddelbart ret kompliceret, men når først du har fået
dit
certifikat, er det meningen at du bare skal installere det på din
computer, sammen med din private nøgle og så fungerer resten rimeligt
automatisk. Du skal måske nogen gange sørge for at folk har adgang til
dit certifikat og at du har certifikater fra folk du vil kommunikere
krypteret med. Men, det er lidt ligesom at udveksle adresser - og
man kan forestille sig at der endda vil være steder hvor man kan hente
folks certifikater - at de f.eks. har dem på deres hjemmeside. Så vidt
jeg har forstået er det planen at KMD-CA vil tilbyde en sådan
service.</para>

<para>Der er mange mange flere informationer om proceduren på KMD-CA's
websider, f.eks. på <ulink
url="http://www.kmd-ca.dk/digital_signatur.htm">
http://www.kmd-ca.dk/digital_signatur.htm</ulink>.</para>

</chapter>
