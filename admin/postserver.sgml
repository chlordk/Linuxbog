<chapter id="E-post-server">
<title>E-post servere</title>

<para>
Hvis du installerer rpm-pakken <filename>imap</filename>, kan din
Linux-maskine bruges som server for indgående post i et netværk. Ved
installationen af pakken skulle hele opsætningen faktisk være på plads,
så brugerne på de enkelte maskiner blot skal angive Linux-maskinen som
postserver i deres e-post-programmer &ndash; og så naturligvis være oprettet
som brugere på Linux-maskinen!
</para>

<para>
Hvis du kun har en modemforbindelse til internettet, kan du lade
Linux-serveren sende og hente post for alle brugere på et lokalt
netværk. Programmet <command>fetchmail</command> (se bogen "Linux -
friheden til at lære Unix") er ret nemt at sætte op til at hente post til
flere forskellige brugere på samme tid hos internetudbydere.
</para>

<para>
Udgående post håndteres af programmet <command>sendmail</command>. Hvis
<command>sendmail</command> skal acceptere at videresende udgående e-post
fra andre maskiner på et lokalnet, er det nødvendigt at angive dette i filen
<filename>/etc/mail/ip_allow</filename>, ellers vil forsøg på at bruge
Linux-maskinen som SMTP-server blive afvist med beskeden "We do not
relay".
</para>

<para>
I <filename>/etc/mail/ip_allow</filename> skriver du adresser på
enkelte maskiner eller netværk, som må bruge Linux-maskinen som
udgående postserver. Hvis for eksempel alle maskiner på netværket
<filename>192.168.100.0</filename> skal accepteres, skal indholdet af
<filename>/etc/mail/ip_allow</filename> være dette:
</para>

<programlisting>
192.168.100
</programlisting>

<para>
Hvis post kun skal accepteres fra nogle af maskinerne på netværket,
skrives adresserne på de enkelte godkendte maskiner. Alternativt kan
man tillade alle maskiner i eget domæne at være "relay"-maskine ved at
tilføje <filename>FEATURE(`relay_entire_domain`)</filename> i
<filename>/etc/sendmail.mc</filename> og derefter køre <command>m4
/etc/sendmail.mc /etc/sendmail.cf</command>. Bemærk, at man skal have
sendmail-cf-pakken installeret.
</para>

<para>
At tilpasse <command>sendmail</command>'s opsætning er i øvrigt
et emne, som kan fremkalde nervøse trækninger og koldsved hos store voksne
systemadministratorer. Red Hat Linux sætter <command>sendmail</command>
ganske fornuftigt op fra starten, så medmindre du er meget videbegærlig
eller masochistisk anlagt, vil vi foreslå dig at glemme alt om opsætning af
<command>sendmail</command>, indtil det er absolut nødvendigt.
Du kan med fordel erstatte Sendmail med Postfix.
Se <xref linkend="postfix"/>.
</para>

<sect1 id="postfix">
<title>Postfix</title>

<indexterm><primary>Postfix</primary></indexterm>
<indexterm><primary>E-post</primary><secondary>Postfix</secondary></indexterm>
<indexterm><primary>MTA (Mail Transfer Agent)</primary><secondary>Postfix</secondary></indexterm>
<indexterm><primary>Sendmail</primary><secondary>Erstat med Postfix</secondary></indexterm>

<para>
<application>Postfix</application> er en moderne MTA (mail transfer agent), dvs. et program til at 
flytte e-post fra én postserver til en anden. I mange år var 
<application>Sendmail</application> den MTA, alle brugte, men i de sidste 
par år har det vist sig, at <application>Sendmail</application> ikke kan
leve op til de sikkerhedskrav, man typisk stiller.
</para>

<para>
<application>Postfix</application> har umiddelbart tre fordele:
  <itemizedlist mark="bullet" spacing="compact">
    <listitem>
      <para>
      Skrevet af Wietse Venema, som er kendt for sin store viden og 
      kunnen inden for edb-sikkerhed.
      </para>
    </listitem>
    <listitem>
      <para>
      Systemet er brudt ned i mange små delprogrammer. Hver komponent er 
      lettere at overskue, og det mindsker risikoen for fejl.
      </para>
    </listitem>
    <listitem>
      <para>
      Langt de fleste komponenter behøver ikke at blive kørt som root,
      hvilket betyder at evt. programmerings- eller konfigureringsfejl ikke
      bliver nær så alvorlige.
      </para>
    </listitem>
  </itemizedlist>
</para>

<para>
Mandrake Linux kommer med
<application>Postfix</application> og
<application>Sendmail</application>, og du kan under installationen
vælge hvilken MTA, du vil bruge. Dette valg har du endnu ikke under
Red Hat eller SuSE, og i det følgende vil vi antage at du har Red Hat
kørende.
</para>

<para>
Først skal du stoppe og afinstallere <application>sendmail</application> 
inden du går i gang med <application>Postfix</application>. 
</para>
<indexterm>
 <primary>cd </primary>
</indexterm>
<indexterm>
 <primary>Kommandooversigt</primary>
 <secondary>cd </secondary>
</indexterm>
<indexterm>
 <primary>rpm </primary>
</indexterm>
<indexterm>
 <primary>Kommandooversigt</primary>
 <secondary>rpm </secondary>
</indexterm>
<screen>
<prompt>[root@linus /root]#</prompt> <userinput>cd /etc/rc.d/init.d</userinput>
<prompt>[root@linus init.d]#</prompt> <userinput>./sendmail stop</userinput>
Shutting down sendmail:                [ OK ]
<prompt>[root@linus init.d]#</prompt> <userinput>rpm -e --nodeps sendmail</userinput>
</screen>

<para>
Du er nu klar til at hente og installere
<application>Postfix</application>. Find den på <ulink url="http://www.postfix.org/">http://www.postfix.org/</ulink> eller <ulink url="http://rpmfind.net">http://rpmfind.net</ulink>. Se efter en fil kaldet <filename>postfix-*.i386.rpm</filename>.
</para>

<para>
Efter du har hentet filen, skal du installere den.
</para>

<indexterm>
 <primary>chkconfig </primary>
</indexterm>
<indexterm>
 <primary>Kommandooversigt</primary>
 <secondary>chkconfig, undersøger og indsætter nye funktioner i et runlevel </secondary>
</indexterm>
<screen>
<prompt>[root@linus /root]#</prompt> <userinput>rpm -i postfix-1.1.7-1.i386.rpm</userinput>
postfix-script: Warning: Creating missing Postfix pid directory
postfix-script: Warning: Creating missing incoming directory
postfix-script: Warning: Creating missing bounce directory
postfix-script: Warning: Creating missing defer directory
postfix-script: Warning: Creating missing deferred directory
postfix-script: Warning: Creating missing saved directory
postfix-script: Warning: Creating missing corrupt directory
postfix-script: Warning: Creating missing public directory
postfix-script: Warning: Creating missing private pid directory
<prompt>[root@linus /root]#</prompt> <userinput>mkdir /var/log/mail</userinput>
<prompt>[root@linus /root]#</prompt> <userinput>cd /etc/rc.d/init.d</userinput>
<prompt>[root@linus init.d]#</prompt> <userinput>./postfix start</userinput>
Starting postfix: postfix-script: starting the Postfix mail system
<prompt>[root@linus init.d]#</prompt> <userinput>chkconfig --level 3 postfix on</userinput>
</screen>

<para>
Nu har du fået udskiftet <application>Sendmail</application> med 
<application>Postfix</application>, og den nye MTA vil altid blive startet
op, når du kører i runlevel 3 (den sidste kommandolinje).
</para>

<para>
Postfix er god til at tilpasse sig til dit system og behøver sjældent
nogen opsætning. Du skal dog sikre dig, at kommandoen hostname
giver det korrekte navn på din maskine:
</para>

<screen>
<prompt>[root@linus /root]#</prompt> <userinput>hostname</userinput>
linus.kongeh.dk
</screen>

<para>
Navnet skal eksistere i DNS. 
</para>

<para>
Hvis du ikke kan sende email til root@linus.kongeh.dk, så se i
<filename>/var/log/maillog</filename> eller
<filename>/var/log/mail/*</filename>. Her skriver postfix hvis der er
noget galt.
</para>


<para>
<emphasis>Tip:</emphasis> Typisk skal man sætte at man afleverer epost
til den SMTP-gateway ens internet-udbyder har (TDC har
<filename>smtp.mail.dk</filename>). Dette gøres ved at udkommentere
linjen med <literal>relayhost</literal> i filen
<filename>/etc/postfix/main.cf</filename> og skrive navnet på
den server man anvender:
</para>

<screen>
...
relayhost = smtp.mail.dk
...
...
</screen>


<para>
Postfix har hjemmesiden <ulink url="http://www.postfix.org/">www.postfix.org</ulink>,
hvor der også er en god FAQ.
</para>

<sect2 id="postfix-virtual">
<title>Modtage e-mail for flere domæner samtidigt</title>
<indexterm><primary>Postfix</primary><secondary>virtual</secondary></indexterm>
<indexterm><primary>E-post</primary><secondary>skyggedomæner</secondary></indexterm>
<indexterm><primary>/etc/postfix/virtual</primary></indexterm>
<indexterm><primary>/etc/postfix/main.cf</primary></indexterm>
<indexterm><primary>Stjerne-email</primary></indexterm>

<!-- Vibber spurgte hvordan det der "virtual" virkede
     - hun faldt vist i søvn. /chlor -->

<para>
Postfix kan nemt sættes op til at modtage e-mail fra flere domæner samtidigt,
og sende disse e-mails videre til flere forskellige steder.
Filen der styre dette ligger i filen <filename>/etc/postfix/virtual</filename>,
der er grundlaget for databasen <filename>/etc/postfix/virtual.db</filename>.
</para>

<para>
Det første der skal sættes op, er at få Postfix til at bruge filen
<filename>/etc/postfix/virtual</filename> til at slå domæner og 
brugere op.
I filen <filename>/etc/postfix/main.cf</filename> indsættes følgende
linje:
</para>

<programlisting>
# Filnavn: /etc/postfix/main.cf
virtual_maps = hash:/etc/postfix/virtual
</programlisting>

<para>
Og så lige den obligatoriske reload:
</para>

<screen>
<prompt>[root@linus /root]#</prompt> <userinput>/etc/init.d/postfix reload</userinput>
</screen>

<para>
Postfix kan ved hjælp af koden <emphasis>hash:</emphasis> se
at det er filen <filename>/etc/postfix/virtual.db</filename>
der skal slås op i.
Dette er en binær fil der skal genereres hver gang der sker
ændringer i <filename>/etc/postfix/virtual</filename>.
</para>

<para>
Herefter kan domæner oprettes i filen
<filename>/etc/postfix/virtual</filename>.
For overskuelighedens skyld, er her først vist opsætning
for eet domæne.
Der er kun e-mailadressen
<emphasis>postmaster@eksempel.dk</emphasis>, og e-mail
sendes til brugeren <emphasis>root</emphasis>, der har
en konto lokalt på maskinen.
</para>

<programlisting>
# Filnavn: /etc/postfix/virtual
eksempel.dk anything
postmaster@eksempel.dk root
</programlisting>

<para>
<filename>virtual</filename> kan nu afprøves ved at
kompile den til <filename>virtual.db</filename>,
hvilket <emphasis>skal</emphasis> gøres hver gang der er ændret i <filename>virtual</filename>.
</para>

<screen>
<prompt>[root@linus /root]#</prompt> <userinput>postmap hash:/etc/postfix/virtual</userinput>
</screen>

<para>
Efter at have kompilet <filename>virtual</filename> kan man udføre
en <emphasis>reload</emphasis> til postfix. Gør man ikke det, vil der
gå ca. 1 minut inden postfix selv opdager at <filename>virtual.db</filename>
er ændret, og så reloader denne.
</para>

<para>
Hvis man gerne vil have at al anden mail end ovenstående,
skal sendes til brugeren <emphasis>linus</emphasis>,
tilføjes en ekstra linje hvor der ikke er noget user-name.
</para>

<programlisting>
# Filnavn: /etc/postfix/virtual
eksempel.dk anything
@eksempel.dk           linus
postmaster@eksempel.dk root
</programlisting>

<para>
Mail kan også sendes videre til en helt anden bruger
på en helt anden server.
Herunder er brugeren <emphasis>abuse@eksempel.dk</emphasis>
tilføjet, og sendes videre til et domæne udenfor serveren.
</para>

<programlisting>
# Filnavn: /etc/postfix/virtual
eksempel.dk anything
@eksempel.dk           linus
abuse@eksempel.dk      nogen@tagersigafdet.com
postmaster@eksempel.dk root
</programlisting>

<para>
Når der skal tilføjes et domæne mere, skal
der være en blank linje til næste blok.
Herunder er der tilføjet domænet 
<emphasis>linux.dk</emphasis>.
E-mailreglerne for disse to domæner er de samme,
så al mail der måtte komme sendes blot videre
<emphasis>eksempel.dk</emphasis>.
Mail til <emphasis>postmaster@linux.dk</emphasis> vil
således blive sendt videre til <emphasis>root</emphasis>.
</para>

<programlisting>
# Filnavn: /etc/postfix/virtual
eksempel.dk anything
@eksempel.dk           linus
abuse@eksempel.dk      nogen@tagersigafdet.com
postmaster@eksempel.dk root

linux.dk anything
@linux.dk              @eksempel.dk
</programlisting>

</sect2><!-- postfix-virtual -->

</sect1><!-- postfix -->

<sect1 id="mailman">
<title>Mailman</title>
<indexterm><primary>mailman</primary></indexterm>
<indexterm><primary>postlister</primary><secondary>mailman</secondary></indexterm>

<para>
En af de rigtig gode programmer til håndtering af postlister
er Mailman. Det kommer med grafisk administration via en webbrowser,
kan lave mail&lt;-%gt;news gateway automatisk, email-arkiv og meget andet.
</para>

<sect2 id="mailman-installation">
<title>Installation af Mailman</title>
<para>
Installation af mailman fra RPM er ikke nødvendigvis det nemmeste. 
Man kan hente kildeteksten og oversætte denne med standard udpak (tar xvzf), 
<command>./configure</command>, <command>make</command> og <command>make install</command>.
</para>

<para>
Herved kommer man igennem et par skridt med at lave en "mailman"
bruger og gruppe, lave kataloget
<filename>/usr/local/mailman</filename> ejet af mailman:mailman, og det går ret nemt.
</para>

<para>
På Mandrake skal mailman-pakken installeres og så er man ret tæt på at være klar. 
Red Hat er ikke helt så nem &ndash; man de hemmelige tricks er forklaret i det følgende :)
</para>

</sect2>

<sect2 id="mailman-init">
<title>Opsætning af Mailman</title>

<para>
Følgende ting skal køres en gang for alle.
</para>

<para>
Find først programmet <command>mmsitepass</command>.
</para>

<screen>
<prompt>[root@linus /root]#</prompt> <userinput>rpm -ql mailman | grep mmsitepass</userinput>
/var/mailman/bin/mmsitepass
</screen>

<para>
Installerede du fra kildetekst, så brug <command>find / -name mmsitepass</command>.
</para>

<para>
I dette tilfælde er det <filename>/var/mailman/bin/mmsitepass</filename> som
skal køres som root for at sættes postlisteserverens adgangskode.
</para>

<screen>
<prompt>[root@linus /root]#</prompt> <userinput>/var/mailman/bin/mmsitepass</userinput>
New site password:
</screen>

<para>
Angiv en god adgangskode som skal anvendes når der skal laves nye lister i det følgende!
</para>

<para>
Hernæst skal man finde den standard opsætningsfil som mailman anvender
til bl.a. at sætte internet-information.
</para>

<screen>
<prompt>[root@linus /root]#</prompt> <userinput>rpm -ql mailman | grep mm_cfg.py</userinput>
/var/mailman/Mailman/mm_cfg.py
</screen>

<para>
Indsæt i denne fil URL-adressen på maskinens webserver 
som <literal>DEFAULT_URL_HOST</literal> og 
domænenavnet for postserveren 
står i <literal>DEFAULT_EMAIL_HOST</literal>. I eksemplet
sættes lister op for LISTENAVN@hven.dk, hvor LISTENAVN kommer
senere og www.hven.dk skal passe med at der er en web-server på
http://www.hven.dk.
</para>

<screen>
DEFAULT_EMAIL_HOST = 'hven.dk'
DEFAULT_URL_HOST = 'www.hven.dk'
</screen>

<para>
Det kan også være man bliver nødt til (nogle gange hos Red Hat), at
eksplicit anføre brugerid og gruppe på mailman-brugeren. Er det bruger-ID nr 41
og gruppe 42 (se <filename>/etc/passwd</filename>) så tilføj til <filename>mm_cfg.py</filename>.
</para>

<screen>
MAILMAN_UID = 41
MAILMAN_GID = 42
</screen>


<para>
Anvender man postfix som MTA, så skriv også i <filename>mm_cfg.py</filename>
</para>

<screen>
MTA = 'Postfix'
unknown_local_recipient_reject_code = 550
POSTFIX_ALIAS_CMD = '/usr/sbin/postalias'
POSTFIX_MAP_CMD = '/usr/sbin/postmap'
</screen>

<para>
Sikr dig at <command>/usr/sbin/postalias</command> og <command>/usr/sbin/postmap</command> eksisterer.
</para>

<para>
Der er masser af gode forklaringer på hvordan mailman fungerer internt
i filen <filename>Defaults.py</filename> som ligger samme sted som
<filename>mm_cfg_py</filename>, dvs. det kan være interessant at læse
den igennem på et tidspunkt. Generelle opsætninger for alle lister på
maskinen bør ske igennem denne fil.  
</para>

<para>
På Red Hat skal man nu tjeke at <filename>mailman</filename>-scriptet kan startes.
Kør <command>/etc/init.d/mailman start</command> og se om det går godt. Mandrake har
ikke dette script. 
</para>

<para>
På Red Hat skal man køre følgende en gang for alle for at mailman startes sammen med maskinen
</para>

<screen>
<prompt>[root@linus /root]#</prompt> <userinput>/sbin/chkconfig --level 35 mailman on</userinput>
<prompt>[root@linus /root]#</prompt> <userinput>/sbin/chkconfig --list mailman</userinput>
mailman         0:off   1:off   2:off   3:on    4:off   5:on   6:off
</screen>

<para>
Dette starter mailman (kun nødvendigt på Red Hat) i runlevel 3 og 5 (se <xref linkend="runlevel"/>).
</para>

<para>
Det smarte med Mailman er at man kan administere systemet via en
web-browser. Derfor skal man nu tilføje <filename>/mailman/</filename>
(webadministration) og <filename>/pipermail/</filename> (postarkiv)
til Apache webserveren. Der er en fil
<filename>/etc/httpd/conf/mailman.conf</filename>, som følger ned
Mailman i RPM-form, som nu skal tilføjes i Apaches <filename>Vhosts.conf</filename> eller 
<filename>httpd.conf</filename> under den webserver man anvender i forvejen.
Erstat <filename>/var/mailman/</filename> med den korrekte sti hvis du ikke
anvender Red Hat RPM-pakker.
</para>

<screen>
ScriptAlias /mailman/ /var/mailman/cgi-bin/
&lt;Directory /var/lib/mailman/cgi-bin>
  Options -Indexes -FollowSymLinks -Includes ExecCgi
  AllowOverride None
  order allow,deny
  allow from all
&lt;/Directory>

#
# Configure the public archives
#
Alias /pipermail/ /var/mailman/archives/public/
&lt;Directory /var/lib/mailman/archives/public>
  Options -Indexes FollowSymlinks -Includes
  AllowOverride None
  order allow,deny
  allow from all
&lt;/Directory>
</screen>



</sect2>
<sect2 id="mailman-liste-opret">
<title>Oprette postlister i Mailman</title>
<para>
For at oprette en enkelt post-liste så kan man enten lade mailman
automatisk generere nye post-aliaser eller man kan køre det mere 
manuelt. I det følgende er det vist manuelt.
</para>

<para>
Find først kommandoen til at lave en ny liste <command>newlist</command>.
</para>


<screen>
<prompt>[root@linus /root]#</prompt> <userinput>rpm -ql mailman | grep newlist</userinput>
/var/mailman/bin/newlist
</screen>

<para>
(samme sted ligger kommandoen til at slette en liste <command>rmlist</command>).
</para>

<indexterm><primary>newlist</primary><secondary>mailman</secondary></indexterm>
<indexterm><primary>mailman</primary><secondary>newlist</secondary></indexterm>

<para>
Find herefter kommandoerne til at oprette en liste <command>newlist</command>
</para>

<screen>
<prompt>[root@linus /root]#</prompt> <userinput>/var/mailman/bin/newlist LISTENAVN admin@hven.dk MIT_HEMMELIGE_PASSWORD_FOR_DENNE_LISTE</userinput>
</screen>

<para>
Vil man senere slette en liste helt (inkl. mailarkiv)
</para>

<screen>
<prompt>[root@linus /root]#</prompt> <userinput>/var/mailman/bin/rmlist -a LISTENAVN</userinput>
</screen>

<para>
Den første liste man skal oprette er listen "mailman", der muligvis allerede optræder i 
<filename>/etc/aliases</filename> &ndash; slet dette og lav en "mailman"-liste i stedet. Erstat
admin@hven.dk med systemadministratorernes post-konto.
</para>


<screen>
<prompt>[root@linus /root]#</prompt> <userinput>/var/mailman/bin/newlist mailman admin@hven.dk MIT_HEMMELIGE_PASSWORD_FOR_DENNE_LISTE</userinput>
</screen>

</sect2>

<!--
<sect2 id="mailman-webadmin">
<title>Administration af postlister via webbrowser</title>
<para>
xx
</para>
</sect2>
-->
</sect1>


<!-- Afsnittet om exim er skrevet af Morten Liljeberg ml@dsfnet.dk -->
<sect1 id="exim">
<title>Exim</title>
<indexterm><primary>exim</primary></indexterm>
<indexterm><primary>post-server</primary><secondary>exim</secondary></indexterm>
<indexterm><primary>epost-server</primary><secondary>exim</secondary></indexterm>
<indexterm><primary>email-server</primary><secondary>exim</secondary></indexterm>
<para>
Exim er en mailserver som er nem at sætte op til almindeligt brug. Den har
også en del avancerede funktioner, som for eksempel indbygget filter og
vacation-program. Og så skulle den iøvrigt være sendmail-kompatibel.
</para>

<para>
Man finder den her: <ulink
url="http://www.exim.org">http://www.exim.org</ulink>. Her er der dog
ingen rpm-filer, men dem kan man finde på <ulink
url="http://rpmfind.net">http://rpmfind.net</ulink>. 
</para>

<para>
Der følger desværre ikke nogen fil med til automatisk at lave en rpm-fil, så
hvis man selv vil lave den, så er det vigtigt at følge
installationsvejledningen.
</para>

<para>
Exim styres fra 1 stor opsætningsfil, som ligger i
<filename>/etc</filename> eller for SuSE 9.0 i 
<filename>/etc/exim/</filename>.  Opsætningsfilen er indelt i 7 dele, og
det er normalt ikke nødvendigt at ændre i den for at få et virksomt
system, da det enten er noget som er defineret i systemet, eller fordi
standard-værdierne er fornuftigt valgt.
</para>

<para>
Dog skal man sikre sig at kommandoen hostname giver det rigtige navn. Ellers
skal man rette det i opsætningsfilen.
</para>

<para>
Her er de 7 dele af opsætningsfilen kort beskrevet: 
</para>


<orderedlist>
<listitem>
 <para>
<emphasis>Main configuration</emphasis>:
     Her indstiller man værtnavn, videresendelse mm. Dette er det eneste
     sted det kan være nødvendigt at rette noget for at få det til at virke.
 </para>
</listitem>
<listitem> 
 <para>
<emphasis>Transports configuration</emphasis>:
     Dette er hvordan en mail bliver leveret til destinationen. Dette er kun
     selve leveringen som er defineret her.
 </para>
</listitem>
<listitem> 
 <para>
<emphasis>Directors configuration</emphasis>:
     Når en mail skal afleveres lokalt, er det her man definerer hvad der
     skal ske med den.  Man kan for eksempel indsætte et kald af en virusskanner, og
     det er også her man kan bestemme om .forward filer skal bruges. Herfra
     kalder man en transport som blev defineret ovenfor.
 </para>
</listitem>
<listitem> 
 <para>
<emphasis>Routers configuration</emphasis>:
     Dette er opsætning af hvordan post skal sendes videre til andre
     maskiner. Man kan også her skanne for virus, men i modsætning til
     ovenstående, så forhindrer man her virus i at komme ud, og ikke ind.
     Også her kaldes en transport.
 </para>
</listitem>
<listitem> 
 <para>
<emphasis>Retry configuration</emphasis>:
     Her indstiller man timeoutværdier, både for levering af post til andre
     maskiner, men også lokalt, som hvis en virus-skanner er gået død, og
     det er et krav at al post skal skannes. Man kan for eksempel også lade nogen
     domæner have en meget lang timeout, mens man kan sætte den til meget
     lidt for andre.
 </para>
</listitem>
<listitem> 
 <para>
<emphasis>Rewrite configuration</emphasis>:
     Man kan her lave regler til at omskrive emailadresser, men dette skal man
     normalt holde sig fra at gøre, medmindre man ved hvad man gør, og har en
     god grund til dette. At gøre dette bliver af nogen betragtet som noget 
     forbudt, og det er kun nødvendigt i sjældne og specielle tilfælde.     
 </para>
</listitem>
<listitem> 
 <para>
<emphasis>Authentication configuration</emphasis>:
     Under authentication har man mulighed for at åbne for relay af post fra
     specifikke maskiner. Det sker ved at man skal identificere sig over for
     mailserveren. Dette bliver defineret i denne del.
 </para>
</listitem>
</orderedlist>

<sect2 id="exim-og-procmail">
<title>Brug af procmail under exim</title>

<para>
Hvis procmail altid skal bruges til at afleve posten til indbakken, så skal
dette rettes til i opsætningsfilen.
</para>

<para>
Følgende skal sættes ind i <filename>exim.conf</filename> under <literal>Transports configuration</literal>:
</para>

<screen>
# This transport is used for local mail deliveries with procmail

procmail_pipe:
  driver = pipe
  command = /usr/bin/procmail -d $local_part
  return_path_add
  delivery_date_add
  envelope_to_add
  check_string = "From "
  escape_string =">From "
  user = $local_part
  group = mail
</screen>

<para>
Og under directors skal følgende indsættes lige før linjen med <literal>localuser</literal>:
</para>

<screen>
procmail:
  driver = localuser
  transport = procmail_pipe
</screen>
</sect2>

<sect2 id="exim-mailman">
<title>Brug af Mailman listmanager sammen med Exim</title>
<indexterm><primary>mailman</primary></indexterm>
<para>
Når man bruger Exim og Mailman sammen, så behøver man ikke at tænke på at
rette forskellige alias-adresser til når man opretter og nedlægger lister.
Dette sker automatisk, men kræver at man retter lidt i 
<filename>exim.conf</filename>.
</para>

<para>
Hvis man ikke vil dette, så skal man i stedet for huske at rette i
filen <filename>/etc/alias</filename> hver gang man opretter eller
nedlægger en liste.
</para>

<para>
I afsnittet Main configuration indsætter man følgende lige før linjen hvor
der står "end":
</para>

<screen>
## Mailman definitions
MAILMAN_HOME=/var/mailman
MAILMAN_DATA=/var/mailman
MAILMAN_WRAP=MAILMAN_HOME/mail/wrapper
MAILMAN_UID=mail
MAILMAN_GID=mail
</screen>

<para>
Disse rettes selvfølgelig til, så de passer med installationen.
</para>

<para>
Under Transports configuration skal man indsætte:
</para>

<screen>
# Mailman definitions

list_transport:
  driver = pipe
  command = MAILMAN_WRAP post ${lc:$local_part}
  current_directory = MAILMAN_HOME
  home_directory = MAILMAN_HOME
  user = MAILMAN_UID
  group = MAILMAN_GID

list_request_transport:
  driver = pipe
  command = MAILMAN_WRAP mailcmd ${lc:$local_part}
  current_directory = MAILMAN_HOME
  home_directory = MAILMAN_HOME
  user = MAILMAN_UID
  group = MAILMAN_GID

list_admin_transport:
  driver = pipe
  command = MAILMAN_WRAP mailowner ${lc:$local_part}
  current_directory = MAILMAN_HOME
  home_directory = MAILMAN_HOME
  user = MAILMAN_UID
  group = MAILMAN_GID
</screen>

<para>
Dette skal igen være før "end"
</para>

<para>
Og endelig under Directors configuration skal følgende indsættes (det _skal_
stå lige før "end", da det er de sidste regler som skal kontrolleres).
</para>

<screen>
# Mailman definitions

# Accept mail to listname-owner and send it to listname-admin
list_owner_director:
  driver = smartuser
  require_files = MAILMAN_DATA/lists/${lc:$local_part}/config.db
  suffix = "-owner"
  new_address = "${lc:$local_part}-admin@${domain}"

# Accept mail to owner-listname and send it to listname-admin
owner_list_director:
  driver = smartuser
  require_files = MAILMAN_DATA/lists/${lc:$local_part}/config.db
  suffix = "owner-"
  new_address = "${lc:$local_part}-admin@${domain}"

list_admin_director:
  driver = smartuser
  suffix = "-admin"
  require_files = MAILMAN_DATA/lists/${lc:$local_part}/config.db
  transport = list_admin_transport

list_request_director:
  driver = smartuser
  suffix = "-request"
  require_files = MAILMAN_DATA/lists/${lc:$local_part}/config.db
  transport = list_request_transport

list_director:
  driver = smartuser
  require_files = MAILMAN_DATA/lists/${lc:$local_part}/config.db
  transport = list_transport
</screen>

<para>
Herefter kan man blot oprette og nedlægge lister uden at bekynre sig om at
sørge for at posten bliver sendt til Mailman programmet.
</para>
</sect2>
</sect1>


</chapter>
