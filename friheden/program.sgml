<chapter id="friheden-program">
<title>Programmer til Linux</title>


<para>
Det findes masser af programmer til Linux. Du kan finde links i <xref
linkend="Linuxhjemmesider"/> til en masse af dem. Nogle programmer
kommer i rpm-format, andre i deb-format, og nogle i
tar.gz-format. Formatet kan ses som slutningen af filnavnet på det man
kan hente. Det er desværre lidt rodet. I dette kapitel ser vi nærmere
på håndtering af de enkelte filformater. Langt de fleste af de ting
der omtales i dette kapitel foregår ved at starte et terminal-vindue op.
(I KDE tastes alt-F2 og man skriver <command>xterm</command>)
</para>

<figure id="KDE-menubar-xterm-fig" float="1">
<title>Terminal-vinduet kan startes fra menu-linjen i KDE</title>
<graphic fileref="KDE-menubar-xterm.&magic;"  scale="100"></graphic>
</figure>


<sect1 id="rpm-intro">
<title>Intro til RPM</title>
<para>
RPM-pakker, dvs. filer du kan hente med filnavn som slutter på .rpm,
passer typisk enten til Red Hat, SuSE, eller Mandrake Linux. Det er
ofte sådan at der mangler noget hvis man prøver at installere pakker
fra SuSE på Red Hat eller Mandrake og omvendt. Heldigvis skriver
hjemmesiderne oftest til hvilken distribution, de enkelte pakker
passer.
</para>

<para>
RPM står for <emphasis>Red Hat Package Manager</emphasis> og det er
formatet der anbefales (af Linux Standard Base) for færdig-oversatte
programmer til Linux. Det er programmer, der direkte kan
installeres og sidenhen afinstalleres eller opgraderes.
</para>

<para>
En RPM-pakke findes oversat til en eller flere
processor-arkitekturer. Formatet er typisk som følger:
NAVN-VERSION-PAKKETAG.PROCESSOR.rpm, hvor NAVN er navnet på programmet
eller program-pakken, f.eks. "mplayer".  Versionen indikerer typisk
hvor langt man er i udviklingen, hvor 1.0 indikerer stabilt, og
væsentligt under 0.5 er meget tidligt i udviklingen. PAKKETAG kan
forekomme, hvis den der har lavet RPM-pakken vil vise at han eller hun
har lavet den typisk ved at sætte PAKKETAG til ens egne initialer.
PROCESSOR er "i386" for alle Intel-kompatible 32-bit maskiner. Har man en 
Alpha-maskine sætter man PROCESSOR til "alpha". Et eksempel på navn for 
en RPM-pakke er "mplayer-0.90pre5-fr1.i386.rpm". 
</para>

<para>
En RPM-pakke er oversat ud fra en "source"-pakke, der indeholder kildeteksten
samt en specifikation af hvordan man oversætter programmet.  Det er i
specifikationen der desværre stadig er lidt forskelle mellem de forskellige
Linux-distributioner. En "source"-pakke kan således ikke installeres
direkte, men kan bruges til at oversætte programmets kildetekst på egen
maskine og derefter installere programmet. Et eksempel på en "source"-pakke
er "mplayer-0.90pre5-fr1.src.rpm" - bemærk at processor-arkitektur ikke
er en del af "source"-pakkens navn.
</para>

<para>
Den ultra-korte guide til RPM (se mere i bogen "Linux -
Friheden til systemadministration") er følgende:
</para>

<itemizedlist mark="bullet">
<listitem>
 <para>
<command>rpm -ivh PROGRAM.rpm</command>: installerer PROGRAM-rpm-pakken.
 </para>
</listitem>
<listitem> 
 <para>
<command>rpm -Uvh PROGRAM.rpm</command>: opgraderer PROGRAM-rpm-pakken.
 </para>
</listitem>
<listitem> 
 <para>
<command>rpm -e PROGRAM</command>: afinstallerer PROGRAM-rpm-pakken. 
Bemærk at man ikke skal have .rpm på her.
 </para>
</listitem>
</itemizedlist>

<para>
RPM-programmet kan både arbejde med program-pakker, der allerede er hentet
fra nettet, eller som angives ved en URL - enten ftp eller http-adressse.
</para>

<para>
Til Mandrake Linux kan installation af programmer med fordel udføres
med <command>urpmi program</command>, hvor <command>urpmi</command> selv
vil hente
</para>

<!-- Skrevet af Morten Christensen -->
<sect2 id="apt4rpm">
<title>Apt4rpm</title>

<para>Den brasilianske linux-distribution 
<ulink url="http://www.conectiva.com.br">Conectiva</ulink> 
har stået bag udviklingen af en variant af Debians Advanced Package
Tool, som kan håndtere rpm-pakker istedet for Debians deb-pakker, så
kombinationen af en bredbåndsforbindelse til internettet og apt's meget
fleksible installations- og opdateringsrutiner ikke længere er begrænset
til distributioner med deb-pakkesystemet.
</para>

<para>
Projektet kaldes apt4rpm og dets aktivitet kan følges på
<ulink url="http://apt4rpm.sourceforge.net/">Sourceforge</ulink>
</para>

<para>Conectiva er ikke udbredt i Danmark (efteråret 2002). Projektet
er alligevel interessant, fordi apt4rpm kan bruges til SuSE's
distributioner fra 7.3 og frem.
</para>

<para>
Der er en vejledning i opsætning af apt4rpm sammen med SuSE på SuSE's
primære mirror (Gesellschaft fuer Wissenschaftliche Datenverarbeitung
Goettingen) på adressen
<ulink url="http://linux01.gwdg.de/apt4rpm/">linux01.gwdg.de/apt4rpm/</ulink>.
</para>

<!-- Mortens oprindelige HTML indrammede det her afsnit og satte det med -->
<!-- mindre typer - hvad gør vi? -->
<para>
Med bredbåndsforbindelse og så elegant en opgraderingsmulighed, som apt
giver, er det fristende helt at lade være med at købe nye udgaver af
distributionerne.  Hvor skal der så komme penge fra til den nyudvikling,
som bliver lavet af de ansatte hos distributionsselskaberne?
</para>

</sect2>
</sect1>

<!-- Skrevet af Tommy Olsen -->
<sect1 id="installer-debian">
<title>Debian</title>
<indexterm><primary>Debian</primary></indexterm>


<para>
En egentlig installationsvejledning i Debian er ikke her,
se da <ulink url="http://debianguiden.dk/">http://debianguiden.dk/</ulink>,
vi ser dog nærmere på håndtering af DEB-pakker i Debian.
</para>

<sect2 id="debian-apt">
<title>Apt - Debians pakkehåndtering</title>
<indexterm><primary>apt</primary></indexterm>

<para>
Hvis man bruger Debian, eller overvejer at bruge det, og ikke kender
dens pakkesystem, så er denne lille guide en glimrende introduktion
til emnet.
</para>
 
<para>
Apt står for "Advanced Package Tool" og er det værktøj i Debian som
håndterer installerede software-pakker. Når man bruger Apt, eller
pakker generelt, så henter man som regel et præ-oversat stykke
software og installerer det via sit pakke-håndteringsprogram. Fordelen
ved dette er så at uerfarne Linux-brugere kan installere en masse
software uden at skulle igennem en - nogen gange - vanskelig proces
med at oversætte programmet, hvilket sker ud fra kildeteksten. En af
ulemperne ved kildetekst er også at når et program er blevet
opgraderet så skal man til at gen-oversætte hele programmet igen, og det
kan hurtigt blive en uoverskuelig opgave hvis man bare bruger XFree86
og nogle enkelte stykker software udover det. Men med f.eks. Apt kan
dette gøres rigtig nemt og hurtigt.
</para>

<para>
Med Apt kan man installere/opdatere/fjerne pakker med et
snuptag, fordi man ikke skal bruge selve pakken, men blot navnet på
pakken som input. Så sørger Apt selv for at hente pakken, om så det er
fra CD eller en http-server. Men for at få dette til at virke rigtigt
bruger Apt en simpel konfigurerings-fil kaldet sources.list og denne
fil ligger som standard i kataloget <filename>/etc/apt</filename>. I
denne fil er der specificeret hvor Apt skal få pakkerne fra. Som
standard installerer man fra sin cd-rom-enhed, men dette kan nemt
ændres hvis man kører følgende kommando i konsollen eller i en
xterm/wterm/etc. som root:
</para>

<screen>
<prompt>[root@hven root]# </prompt><userinput>apt-setup</userinput>
</screen>

<para> 
Så skulle der gerne komme en menu hvori man kan vælge hvordan man vil
hente sine pakker. Her vælger man så f.eks.: http
</para>

<para>
Så spørger den om man vil bruge "Non-free software" -- Det vil jeg
lade op til brugeren selv at bestemme. Som standard i Debian er dette
"off", fordi det ikke følger ånden i GPL-licensen. Men man har her
muligheden for at sætte det til "on", hvis der er noget software som
man gerne vil have. Under "Non-free software" findes
bl.a. programpakken, der indeholder mail-klienten PINE og editoren
PICO.
</para>

<para>
Så spørger den om at bruge "Contrib software" -- Dette valg skal man
nok basere på det valg man lavede ovenfor.
</para>

<para>
Resten af spørgsmålene skulle gerne give sig selv. Og når man har
svaret på dem begynder den at hente en "package-list", som Apt
skal bruge fremover når man vil installere pakker.
</para>

<para>
Nu er Apt søsat til at hente pakkerne fra internettet, så nu vil
jeg introducere det program som man vil bruge for at håndtere
pakkerne: <command>apt-get</command>.
</para>

<para>
Apt-get fungerer ved at man sætter første parameter efter hvad man
gerne vil have gjort med pakken, f.eks. hvis man vil installere noget:
</para>

<screen>
<prompt>[root@hven root]# </prompt><userinput>apt-get install pakkenavn</userinput>
</screen>

<para>
Læg her mærke til at jeg skriver "pakkenavn" og ikke "pakkenavn.deb" -
Det gør jeg fordi pakkesystemet er bygget sådan op at man kun
skal bruge pakkens navn.
</para>

<para>
Når jeg udfører denne kommando, så søger den i den underliggende
"Package List" efter en pakke kaldet "pakke". Derudover søger den også
i "Dependency List", og hvis den pakke man vil installere kræver en
anden pakke så vil Apt også hente den.  Nu vil Apt så begynde at hente
pakken fra internettet og når det er gjort vil den installere og
derefter opsætte pakken.
</para>

<para>
Hvis man vil fjerne/afinstallere en pakke fra systemet skriver man så:
</para>

<screen>
<prompt>[root@hven root]# </prompt><userinput>apt-get remove pakkenavn</userinput>
</screen>

<para>
Her vil Apt afinstallere "pakkenavn" fra systemet.
</para>

<para>
Alt dette er jo meget godt, men man kan også lave mere avancerede ting,
f.eks. kan man opgradere alle pakker på sit system, ved først at
skrive:
</para>

<screen>
<prompt>[root@hven root]# </prompt><userinput>apt-get update</userinput>
</screen>

<para>
Dette vil opdatere "Package Lists" og "Dependency Lists", så man vil
hente de nyeste pakker fra internettet.
</para>

<para>
Herefter kører man:
</para>

<screen>
<prompt>[root@hven root]# </prompt><userinput>apt-get upgrade</userinput>
</screen>

<para>
Denne kommando vil sammenligne "Package List" med de installerede
pakker og så opdatere de pakker på systemet, som er nyere i "Package
List". Denne kommando er utrolig fiks til at opdatere alle installerede
pakker med. Udover 'apt-get upgrade' findes der også: 'apt-get
dist-upgrade' og som navnet antyder opgraderer den
distributionen. Forskellen mellem 'upgrade' og 'dist-upgrade' er at
'dist-upgrade' vil prøve at opdatere "Dependency List" med nye
versioner af pakkerne.
</para>

<para>
Når Apt har hentet en pakke bliver den lagt i
<filename>/var/cache/apt/archives</filename> og der bliver den faktisk
liggende, også efter at pakken er installeret. For at slette pakkerne
man har liggende skriver man:
</para>


<screen>
<prompt>[root@hven root]# </prompt><userinput>apt-get clean</userinput>
</screen>

<para>
Dette var en kort indledning til 'apt-get' - Men tro ikke at de
funktioner jeg har nævnt her er det eneste den kan. Den kan faktisk en
masse andet, f.eks. hente kildeteksten til et program for derefter at
kompilere det. Alle disse smarte features kan man finde i Man-siden
til <filename>apt-get(8)</filename>.
</para>

<para>
Nogle gange når man skal installere en pakke kan det være svært at
gennemskue hvad pakken hedder i Apt fordi der kan være versions-numre
og lignende i navnet. I sådanne situationer hvor man ønsker at finde
det præcise navn på en pakke kan man bruge programmet
<command>apt-cache</command>. Hvis man f.eks. gerne vil vide hvad
pakkenavnet for IRC-klienten EPIC4 hedder, kan man skrive:
</para>

<screen>
<prompt>[root@hven root]# </prompt><userinput>apt-cache search epic</userinput>
</screen>

<para>
Programmet vil så svare om der findes nogle pakker med det
søgekriterium man har skrevet. I dette tilfælde vil den bl.a. komme
med følgende linje:
</para>

<programlisting>
epic4 - epic irc client, version 4
</programlisting>

<para>
Fra denne oplysning kan jeg se at pakken jeg er interesseret i, hedder
"epic4", og for at lette brugen udskriver den også en lille
beskrivelse af pakken. Hvis man så ønsker at installere den kan man bare
fodre <command>apt-get</command> med pakkens præcise navn og den vil
så begynde at hente og installere pakken.
</para>

<para>
Dette var en lettere kort introduktion til det efterhånden ret geniale
værktøj Apt, som gør brugen af Debian meget god og nem at
vedligeholde. Hvis man vil kompilere alle sine programmer selv, så er
Debian nok ikke distribution for én.  Hvis man vil have mere info
omkring de forskellige parametre, som man kan smide på programmerne
kan Man-siderne godt anbefales: apt-cache(8), apt-get(8), sources.list(5)
</para>

<para>
<command>apt-get</command> installere kun de absolut nødvendige ekstra
pakker for at installere den pakker man beder den om. Ud over det
absolut nødvendige har Debian to yderligere niveauer af afhængigheder:
"Reccommends" og "Suggests". De første er ting det anbefales at man også
installere og det andet er andre pakker som er nyttige sammen med
pakken. Disse to afhængigheder kan ses med <command>apt-cache show
pakkenavn</command>.
</para>

<para>
Som en slutreplik kan nævnes at hvis man editerer
<filename>/etc/apt/sources.list</filename> så kan man opsætte
forskellige ting i denne fil, bl.a. om man vil have stable-, unstable-
eller testingpakker installeret. I denne fil kan man også indsætte
flere entries til Apt, som man så kan bruge. Man skal blot huske at
køre en <command>apt-get update</command> efter man har opdateret
<filename>sources.list</filename>. Se mere om dette i næste afsnit.
</para>
</sect2>

<sect2 id="debian-unstable"> <!-- Herfra og frem er Makholm den skyldige -->
<title>Udviklingsversioner og uofficielle pakker</title>

<para>
Debian er ikke særlig hurtig til at udgive nye stabile udgaver, så derfor
ønsker mange at bruge dele af en af udviklingsudgaverne af Debian for
at få nyere versioner af nogle programmer.
</para>

<para>
Debian Unstable hedder ikke unstable for sjov, og der er en grund til
at Debian Testing ikke officielt er erklæret for en stabil udgave
endnu. Følger man vejledningerne i dette afsnit kommer man til at
bruge programmer, der ikke er fuldstændigt testet og hvis ens maskine
pludselig ikke virker er det bare synd! (Tag dette som en advarsel, I
får ikke flere)
</para>

<para>
Når en udvikler har lavet en ny Debian-pakke ryger den direkte ind i
Unstable. Man kan derfor let komme ud for at pakker i unstable har
nogle ret kritiske fejl. Når en pakke har været i unstable i mindst 14
dage, ikke har nogle kritiske fejl og er oversat til alle platforme, så
bliver pakken automatisk installeret i Testing. Der skulle derfor ikke
være ret mange kritiske fejl i Debian Testing, men det er som sagt
ikke fuldt ud gennemprøvet.
</para>

<sect3 id="debian-fuldt-unstable">
<title>At lave en fuld opdatering</title>

<para>
Hvis man ønsker at bruge en ren Testing eller Unstable kan det
anbefales at begynde med at installere i Debian Stable og så opdatere
over netværket.
</para>

<para>
Når man har installeret Debian har man en fil, der hedder
<filename>/etc/apt/sources.list</filename>. Denne fil bestemmer hvor
Debian henter pakker fra. Formodentligt, har den to linjer, der ligner
følgende:
</para>

<programlisting>
deb http://http.us.debian.org/debian stable main contrib non-free
deb http://non-us.debian.org/debian-non-US stable/non-US main contrib non-free
</programlisting>

<para>
For fuldt ud at skifte til testing eller unstable, skal disse filer
ændres, så de nævner henholdsvis testing eller unstable i stedet for
stable. Det vil sige at linjerne skal se således ud:
</para>

<programlisting>
deb http://http.us.debian.org/debian testing main contrib non-free
deb http://non-us.debian.org/debian-non-US testing/non-US main contrib non-free
</programlisting>

<para>
Dernæst skal man opdatere sin pakkeliste og så er det bare at
opgradere (til en ny distribution):
</para>

<screen>
<prompt>[root@hven root]# </prompt><userinput>apt-get update</userinput>
<prompt>[root@hven root]# </prompt><userinput>apt-get dist-upgrade</userinput>
</screen>

<para>
Fremover holder man sin maskine opdateret ved med jævne mellemrum at
opdatere sin pakkeliste og opgradere (samme distribution):
</para>

<screen>
<prompt>[root@hven root]# </prompt><userinput>apt-get update</userinput>
<prompt>[root@hven root]# </prompt><userinput>apt-get upgrade</userinput>
</screen>

<para>
Kalder man <command>apt-get upgrade</command> med en -u option, altså
<command>apt-get -u upgrade</command> fortæller den om alle de pakker
den opgraderer.
</para>

<para>
En række pakker vil apt-get fortælle at den ikke vil opdatere ("The
following packages have been kept back"). Dette betyder at pakkerne
ikke kan opgraderes uden enten at installere flere pakker eller ved
at fjerne pakker fra systemet. Disse pakker kan så opgraderes ved at
skrive:
</para>

<screen>
<prompt>[root@hven root]# </prompt><userinput>apt-get install &lt;pakke&gt;</userinput>
</screen>
</sect3>

<sect3 id="debian-enkelte-unstable">
<title>At opdatere udelukkende enkelte pakker</title>

<para>
Ofte er det kun enkelte pakker man virkelig har brug for at skulle
have i en nyere version. Det kan derfor være smart kun at opdatere de
pakker man har brug for at opdatere.
</para>

<para>
Først skal man fortælle apt at den skal hente pakkelisterne for både
stable, testing og unstable (eller bare to af dem). Det gøres ved at
skrive begge distributioner ind i <filename>/etc/apt/sources.list</filename>:
</para>

<programlisting>
deb http://http.us.debian.org/debian stable main contrib non-free
deb http://http.us.debian.org/debian testing main contrib non-free
deb http://http.us.debian.org/debian unstable main contrib non-free
deb http://non-us.debian.org/debian-non-US stable/non-US main contrib non-free
deb http://non-us.debian.org/debian-non-US testing/non-US main contrib non-free
deb http://non-us.debian.org/debian-non-US unstable/non-US main contrib non-free
</programlisting>

<para>
Dernæst skal pakkelisten opdateres:
</para>

<screen>
<prompt>[root@hven root]# </prompt><userinput>apt-get update</userinput>
</screen>

<para>
Vi skal nu fortælle apt at selv om der findes nyere versioner af en
pakke, skal den altid bruge pakken fra stable, med mindre den
eksplicit får fortalt andet. Det gøres ved at lave en fil
<filename>/etc/apt/preferences</filename>, der indeholder følgende:
</para>

<programlisting>
Package: *
Pin: release a=stable
Pin-Priority: 600
</programlisting>

<para>
Dermed ved apt at den skal give alle pakker, der kommer fra stable, en
prioritet på 600. (standardprioriteten er 500). Når apt skal vælge
hvilke pakker den skal installere (opgradere til) vælger den de pakker
med højst prioritet (før den ser på versionsnumre).
</para>

<para>
Det er nu muligt at installere enkelte pakker direkte fra testing ved
at skrive:
</para>

<screen>
<prompt>[root@hven root]# </prompt><userinput>apt-get install slashem/testing</userinput>
</screen>

<para>
Dette installerer pakken slashem fra testing. Hvis pakken er afhængig
af andre pakker, der ikke er i stable, skal disse angives
eksplicit. Hvis man ønsker at opfylde alle afhængigheder ved at
installere pakker fra testing kan man skrive følgende:
</para>

<screen>
<prompt>[root@hven root]# </prompt><userinput>apt-get --target-release testing install slashem</userinput>
</screen>

<para>
Hvormed apt vil give prioriteten 990 til alle pakker i testing.
</para>

<para>
Hvis man altid vil følge pakken slashem fra testing, kan man skrive
følgende i sin <filename>/etc/apt/preferences</filename>:
</para>

<programlisting>
Package: slashem
Pin: release a=testing
Pin-Priority: 700

Package: *
Pin: release a=stable
Pin-Priority: 600
</programlisting>

<para>
Så vil slashem fra testing have en højere prioritet en slashem fra
stable (600) og slashem fra unstable (500).
</para>

<para>
Den fulde dokumentation af hvad man kan med /etc/apt/preferences
findes i manualsiden apt_preferences(8)
</para>
</sect3>

<sect3 id="debian-uofficielt">
<title>Uofficielle pakker</title>

<para>
Der findes også en del steder hvor man kan finde uofficielle
pakker til Debian. Selvom Debian er et meget åben projekt kan der være
mange gode grunde til dette. Der kan være tale om eksperimentielle
pakker, specielt patchede pakker eller pakker som Debian ikke må
distribuere.
</para>

<para>
Mange af disse pakker kan også hentes via <command>apt-get</command>
hvis man indsætter de rette linjer i <filename>/etc/apt/sources.list</filename>.
En lang liste over mulige steder kan findes på <ulink
url="http://apt-get.org/">http://apt-get.org/</ulink>
</para>
</sect3>

<sect3 id="debian-unstable-tips">
<title>Lidt andre gode råd</title>

<para>
Når man bruger udviklingsversionerne af Debian eller uofficielle pakker,
så skal man passe ekstra godt på hvad <command>apt-get</command>
tilbyder at gøre. <command>apt-get upgrade</command> vil aldrig
installere nye pakker eller afinstalere pakker. <command>apt-get
dist-upgrade</command> vil gøre meget for at opgradere så meget som
overhovedet muligt, dette inkludere at fjerne pakker der er i konlikt
med nye pakker. Ligeledes vil <command>apt-get install</command> gøre en
del for at installere den pakke man ønsker og er man midt i en
transitionsperiode kan det let betyde at der vil blive afinstaleret
pakker.
</para>

<para>
Hvis man følger udviklingen af Debian kan det værer en god idé at
installere pakken apt-listchanges. Denne pakke giver mulighed for at
læse changelog-filerne for de pakker apt ønsker at opdatere. Dermed
kan man kyllinge ud hvis der er sket for store ændringer i en pakke.
</para>

<para>
<emphasis>Og husk:</emphasis> Debian Unstable bliver udviklet
aktivt. At opdatere centrale pakker som glibc eller perl kan let gøre
dit system ubrugligt. Brug derfor kun Debian Testing og Debian
Unstable på produktionsmaskiner, du ikke kan tåle at miste, når du er
absolut sikker på at det vil virke.
</para>

</sect3>
</sect2>
</sect1>

<sect1 id="tar-gz-intro">
<title>tar.gz-pakker</title>
<para>
Langt de fleste programmer til Linux er skrevet i C eller C++.  Mange
programmer distribueres fra deres programmører som en ".tar.gz"-pakke eller
".tgz"-pakke - som er eksakt det samme. En "tar"-pakke er en container af
filer lagt ned i en fil, uden komprimering eller kryptering. Typisk fylder
en ".tar"-fil ca. dobbelt så meget som den behøver, og derfor man kan
kompimere denne med <command>gzip</command>
(evt. <command>bzip2</command>), hvorefter filen kommer til at hedde 
".tar.gz" til slut (eller ".tar.bz2" hvis <command>bzip2</command> blev
anvendt).
</para>

<para>
En ".tar.gz"-pakke (eller ".tgz") udpakkes med <command>tar xvzf
pakke.tar.gz</command> og på skærmen vises hvilke filer der bliver
udpakket.  Man kan med <command>tar tvzf pakke.tar.gz</command> se hvilke
filer og kataloger der er indeholdt i en given program-pakke.  Enkelte
programmer skaber ikke et nyt underkatalog med de nye filer (hvilket er god
kutume), og i de tilfælde må man selv lave et underkatalog og udpakke
program-pakken der. Heldigvis vil langt de fleste programmer automatisk
udpakke kildetekst og hjælpefiler i en nyt underkatalog under det nuværende
katalog. Gør det f.eks. til en regel at udpakke program-pakker i kataloget
<command>src</command> i eget hjemmekatalog, dvs. <filename>~/src/</filename>.
Og der er ingen grund til at være root før at et program evt. skal installeres
på systemet - til oversættelse og test er det (oftest) ikke nødvendigt.
</para>

<para>
Når man har pakket kildeteksten ud kan man derefter gå ned i det nye katalog
(brug <command>cd katalognavn</command> i terminalvinduet) og nu kan vi gå
igang med at oversætte kildeteksten til ens egen maskine.
</para>

<para>
Langt de fleste programmer kan oversættes efter følgende 
opskrift
</para>

<orderedlist>
<listitem>
 <para>
 Udpak pakken med kildeteksten.
 </para>
</listitem>
<listitem> 
 <para>
 cd UNDERKATALOG_MED_PROGRAMMET
 </para>
</listitem>
<listitem> 
 <para>
 $ ./configure
 </para>
</listitem>
<listitem> 
 <para>
 $ make
 </para>
</listitem>
<listitem> 
 <para>
 $ su
 </para>
</listitem>
<listitem> 
 <para>
 # make install
 </para>
</listitem>
</orderedlist>

<example id="cdbakeoven-eks">
<title>Eksempel på oversættelse af et KDE-program: cdbakeoven</title>
<para>
Som eksempel kan vi se på kildeteksten til
<filename>cdbakeoven-1.8.9</filename> som findes til KDE. I dette tilfælde
hentes kildeteksten i formen <filename>cdbakeoven-1.8.9.tar.bz2</filename>.
</para>

<para>
Først udpakkes kildeteksten:
</para>

<screen>
<prompt>[tyge@hven ~]$</prompt> <userinput>tar xvjf cdbakeoven-1.8.9.tar.bz2</userinput>
cdbakeoven-1.8.9/
cdbakeoven-1.8.9/admin/
cdbakeoven-1.8.9/admin/CVS/
cdbakeoven-1.8.9/admin/CVS/Root
cdbakeoven-1.8.9/admin/CVS/Repository
cdbakeoven-1.8.9/admin/CVS/Entries
cdbakeoven-1.8.9/admin/old-ltcf-cxx.sh
cdbakeoven-1.8.9/admin/old-ltcf-gcj.sh
...
cdbakeoven-1.8.9/AUTHORS
cdbakeoven-1.8.9/INSTALL
cdbakeoven-1.8.9/.cvsignore
cdbakeoven-1.8.9/COPYING
</screen>

<para>
Alt kildetekst er nu lagt i kataloget <command>cdbakeoven-1.8.9/</command>.
Denne ser vi nu nærmere på.
</para>

<screen>
<prompt>[tyge@hven ~]$</prompt> <userinput>cd cdbakeoven-1.8.9</userinput>
<prompt>[tyge@hven cdbakeoven-1.8.9]$</prompt> <userinput>ls</userinput>
AUTHORS      Makefile.cvs  aclocal.m4    config.h.in      configure.in.in
COPYING      Makefile.in   admin         configure        kdeutils.lsm
INSTALL      README        cdbakeoven    configure.files  stamp-h.in
Makefile.am  acinclude.m4  config.h.bot  configure.in     subdirs
</screen>

<para>
Der er en hel del, der er værd at lægge mærke til her.  Først de fire filer
<filename>COPYING</filename>, <filename>AUTHORS</filename>,
<filename>README</filename> og <filename>INSTALL</filename>. De filer
vil følge med langt de fleste programmer.
</para>

<itemizedlist mark="bullet">
<listitem>
 <para>
<filename>COPYING</filename>: I denne fil beskrives licensen for
programmet - oftest GPL - General Public License.
 </para>
</listitem>
<listitem>
 <para>
 <filename>AUTHORS</filename>: I denne fil anføres hvem der
har lavet programmet og evt. kontaktinformation.
 </para>
</listitem>
<listitem>
 <para>
<filename>README</filename>: I denne fil skrives typisk lidt eller meget
om hvad programmet er og hvad man kan forvente.
 </para>
</listitem>
<listitem> 
 <para>
<filename>INSTALL</filename>: I denne fil skrives typisk en kort 
vejledning i hvordan man kan få oversat programmet på ens egen maskine.
 </para>
</listitem>
</itemizedlist>

<para>
Det er naturligvis forskelle i hvordan de enkelte programmører skriver
vejledningen filerne, men ovenstående dækker måske 80% af alle programmer.
</para>

<para>
Det næste vi skal lægge mærke til er filen <filename>configure</filename>,
der viser at programmørerne har hjulpet os brugere med at lave et
opsætnings-script, der automatisk kan se om alle de øvrige nødvendige
program-biblioteker er til stede. Typisk bygger programmer på hinanden og
<filename>configure</filename> er et kørbart script, der holder styr
på det. Nu køres dette - bemærk at man typisk tilføjer "./" foran kommandoen
<command>configure</command> for at være sikker på at det er et program-script
i det nuværende katalog, der vil blive kørt.
</para>

<screen>
<prompt>[tyge@hven cdbakeoven-1.8.9]$</prompt> <userinput>./configure</userinput>
creating cache ./config.cache
checking host system type... i686-pc-linux-gnu
checking target system type... i686-pc-linux-gnu
checking build system type... i686-pc-linux-gnu
checking for a BSD compatible install... /usr/bin/install -c
...
</screen>

<para>
For hver parameter, der er nødvendig for at oversætte programmet vil
<command>configure</command>-scriptet selv afgøre hvad der er rigtigt.
Typisk tager det få minutter. Hvis der er fejl bliver man nødt til at
efterinstallere program-pakker først, eller give flag til programmet med
hvad der skal gøres. Hvordan dette gøres kan ikke beskrives kortfattet, da
det afhænger af det enkelte program. Ofte skal der installeres
udviklings-pakker af nogle programmer. De hedder typisk "-devel" i navnet.
</para>

<para>
Efter at have kørt <command>./configure</command> igennem succes-fuldt kan
programmet oversættes - ofte tager dette en del tid (alt efter maskinens
CPU-hastighed). Oversættelsen sker ved at køre programmet
<command>make</command>, der kalder C/C++-oversætteren  <command>gcc</command> og <command>g++</command>. Alle tre dele skal således være installeret.
</para>

<screen>
<prompt>[tyge@hven cdbakeoven-1.8.9]$</prompt> <userinput>make</userinput>
</screen>

<para>
Nu er programmet oversat og du har normalt fået et program der kan køres. 
Det eneste der mangler er at få det installeret og det kan køres ligesom 
alle andre programmer.
</para>

<screen>
<prompt>[tyge@hven cdbakeoven-1.8.9]$</prompt> <userinput>su</userinput>
<prompt>[root@hven cdbakeoven-1.8.9]#</prompt> <userinput>make install</userinput>
...
<prompt>[root@hven cdbakeoven-1.8.9]#</prompt> <userinput>exit</userinput>
</screen>

<para>
Nu er programmet installeret - typisk i
<filename>/usr/local/bin/</filename>. Nu er vi færdige :)
</para>

</example>
</sect1>
</chapter>


