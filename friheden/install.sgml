<chapter id="installation-af-linux">
<title>Linux-installation</title>
<indexterm><primary>Installation</primary></indexterm>
<para>
Før vi installerer Linux, så er der nogle tanker og informationer
der kan være gode at vide før du installerer.
</para>

<para>
Vi antager i dette kapitel at du arbejder med en pc, men Linux kører
også på andre maskintyper - og typisk skal der gøres lidt mere
arbejde for at få alt til at køre, men det kan ofte lade sig gøre. Du
kan få mere information i <xref linkend="Linux-paa-andre-platforme"/>.
</para>

<!-- Køb af Linux-maskiner som er præ-installerede? -->

<para> 
Der er i det følgende skrevet mest om Red Hat, men det er
faktisk kun fordi SuSE-brugere også kan have glæde af at læse de
mange generelle kommentarer, som i øjeblikket er skrevet under Red Hat
installationen. SuSE og Mandrake har valgt at understøtte 
<glossterm linkend="def-reiserfs">ReiserFS</glossterm> og flere andre 
journaliserende filsystemet, hvilket er virkelig smart for 
servere, hvor man hurtigt
skal kunne komme op efter en strømafbrydelse eller lignende.  Red Hat
satser på deres eget ext3 som tilføjer lignende funktionalitet.
</para>

<para>
En anden distribution, som kan have din interesse, er <ulink
url="http://www.debian.org/">Debian</ulink>, som ikke bør være den
første, du starter med, men det er måske den, du ender med.
</para>

<para>
Endelig kan det nævnes, at du også kan installere Linux via netværk,
f.eks. via ftp. Har du problemer med at dit cd-rom-drev ikke er
understøttet af Linux, så læs i <xref linkend="ftp-inst"/>, hvordan du
kan komme videre.  Det kan ofte være nemmere og hurtigere end at hente
installations-cd-rom'erne via nettet, brænde dem og installere fra
cd'erne.  
</para>



<sect1 id="forberedelse">
<title>Forberedelse til installation af Linux</title>

<para>
Installation er den del af Linux, som mange mener er mest besværlig.
En del folk har gennem tiderne prøvet et par gange, før det hele
spiller. Fortvivl ikke, gå bare i gang. Har du tekniske problemer, er
der sikkert hjælp at hente i din nærmeste Linux-brugergruppe. Dette
kan du se mere om i <xref linkend="videre-paa-web"/>.
</para>


<sect2 id="maskinelinux">
<title>Kan min maskine bruges til Linux?</title>
<para>
Før du tænker på at installere, er det <emphasis>meget
klogt</emphasis>, at du undersøger, om din hardware er understøttet i
Linux.  Du kan f.eks. i Windows bruge lidt tid under dit
<command>kontrolpanel</command>-&gt;<command>system</command> og
skrive ned, hvilke typer hardware-enheder du har på systemet og hvilke
adresser, der bruges til netkort, grafikkort, lydkort og andet. Har du
dette klar, bliver det nemmere at komme igennem installationen.
</para>

<para>
Hvis du har aktiveret virusbeskyttelse i din 
<glossterm linkend="def-BIOS">BIOS</glossterm> er det nødvendigt
at slå dette fra mens du installerer Linux. Ellers kan Linux'
opstartsprogram, LILO, 
ikke skrive i MBR (master boot record). Se desuden 
"Linux - Friheden til at lære Unix".
</para>

<para>
Generelt kan det være svært at få grafikkort, der er nyere end den
Linux-distribution, man bruger, til at virke optimalt. Bærbare
computere kan også være besværlige at installere, men ellers kan langt
de fleste maskiner køre Linux med fuld udnyttelse af grafikkortet.
</para>

<sect3 id="kan-jeg-koere-linux">

<title>Kan min maskine anvendes til Linux?</title>

<itemizedlist mark="bullet" spacing="compact">

<listitem><para>
<ulink url="http://hardwaredb.suse.de/index.php?lang=en_UK">http://hardwaredb.suse.de/index.php?lang=en_UK</ulink>
- SuSE hardware kompatibilitets-database (kan i langt de fleste
tilfælde også dække Red Hat).
</para></listitem>


<listitem><para><ulink
url="http://hardware.redhat.com">http://hardware.redhat.com</ulink>
- Red Hat hardware kompatibilitets-database.
</para></listitem>

<listitem><para><ulink url="http://www.xfree86.org">http://www.xfree86.org</ulink>
- Oversigt over, hvilke grafikkort der er understøttet af grafik til Linux.
</para></listitem>

<listitem><para>
<indexterm><primary>laptop og Linux</primary></indexterm>
<ulink url="http://www.linux-on-laptops.com/">http://www.linux-on-laptops.com/</ulink>
og <ulink url="http://www.linux.org/hardware/laptop.html">http://www.linux.org/hardware/laptop.html/</ulink>
- Skal du installere Linux på en bærbar pc, så se altid disse steder.
</para></listitem>
</itemizedlist>
</sect3>
</sect2>

<sect2 id="klargoer">
<title>Gør din pc klar og lav sikkerhedskopi</title>

<para>
Har du en anden harddisk, som kan bruges til at lægge Linux ind på -
f.eks. en gammel 800 Mb eller måske 2 Gb disk, så brug denne, 
for det er en del nemmere end at skulle repartitionere harddisken.
</para>

<para>
Hvis du starter med en Windows 95/98-maskine og skal have Linux
installeret på den samme harddisk som Windows, skal du have delt
harddisken op i to dele - en til hvert styresystem. 
</para>

<para>
Har du Windows 2000 fyldt op på harddisken og kun én harddisk, så kan
du få problemer med at lave nye partitioner til
Linux hvis Windows 2000 bruger NTFS-filsystemet. Nyere
Linux-distributioner - f.eks. Mandrake 7.2 - har et fint
repartitioneringsprogram, som kan håndtere Windows 2000.
<indexterm><primary>Windows 2000</primary></indexterm>
<indexterm><primary>Partitionering</primary><secondary>Windows 2000</secondary></indexterm>
</para>

<para>
<emphasis>Tip:</emphasis> Hvis du selv installerer Windows, så 
vælg at installere det på en FAT-formateret harddisk og undgå
NTFS-filsystemet. På den måde kan filer kopieres direkte fra
Linux til Windows. Og du kan altid gøre Windows-partitionen
mindre med DOS/Windows-programmet Fips. (Se <xref linkend="opdelharddisk"/>)
</para>

<para>
I Windows er det klogt at køre en fejlsøgning på disken og derefter en
defragmentering. Dette finder du under egenskaber for disken under
"Denne computer" (Windows på dansk). Evt. kan du skanne efter dårlige
sektorer under DOS med ScanDisk. Finder du fejl på disken nu, er
det måske tegn på, at du hellere bør købe en ny harddisk til Linux.
</para>

<para>
Før du går videre, vil det være en god idé at udskrive alle systemoplysninger
om computeren for at lette installation og
evt. fejlfinding. Det gøres ved at gå ind i "Denne computer" og
derefter trykke på Kontrolpanel. Dobbeltklik på System og vælg
fanebladet "Enhedshåndtering". I bunden af vinduet vælges Udskriv. Det
kan anbefales at udskrive samtlige systemoplysninger.
</para>

<figure id="windowsinfo-fig" float="1">
<title>Windows systeminformation</title>
<graphic fileref="windowsinfo.&magic;"  scale="60"></graphic>
</figure>

<para>
Det er nu, du bør tage en sikkerhedskopi af de vigtige data
på din disk. Det bør ikke gå galt, hvis du læser videre og går
forsigtigt frem. Fik vi nævnt, at du bør tage sikkerhedskopi ? :-)
</para>

<para>
<emphasis>Tip:</emphasis> Du skal bruge en diskette til installationen.
På et tidspunkt bliver du spurgt om du vil lave en bootdiskette.
Erfaringen siger at det godt kan betale sig at formatere en diskette
i forvejen med tjek for dårlige sektorer. 
Er disketten i stykker, så kan man erfaringsmæssigt blive noget sur den 
dag man skal bruge disketten :-)
</para>


</sect2>

<sect2 id="fdiskintro">
<title>Hvad skal der ske?</title>
<para>
Kort fortalt: Før du installerer Linux, skal der være en partition til
rådighed, der er stor nok til at rumme det hele (samt en
swap-partition).  Hvor stor er et spørgsmål om, hvad du vil tage med i
installationen - se <xref linkend="disklayout"/>.  I løbet af
Linux-installationen vil der blive lejlighed til at repartitionere så
meget, du har behov for, inden for den plads, der nu er blevet til
rådighed.
</para>


<para>
Har du fri plads på din disk, eller har du en tom windowspartition, kan du
med de fleste nyere Linux-distributioner blot installere fra cd-rom eller
via nettet, og under installationen lave den eller de ønskede
partitioner til filsystemer, samt swap-partitionen.
</para>

<para>
Hvis du har Windows installeret, og ønsker at bevare det efter at
Linux er blevet installeret, og du ikke har nok fri plads til at lave
de ønskede Linux-partitioner, så se <xref linkend="opdelharddisk"/> for
hvordan man kan lave Windows-partitionerne mindre, så der bliver nok
plads til Linux.
</para>

<para>
Hvis du har Windows installeret, og ønsker at bevare det efter at Linux er
blevet installeret, så kan du først køre
<command>fdisk.exe</command> i DOS <command>Start->Luk->Genstart DOS</command> (ikke i 
et DOS-vindue under Windows) til at slette en eller flere
eksisterende DOS/Windows-partitioner, så der er plads til Linux.
Linux installeres derefter bare ved siden af Windows på den fri partition.
</para>

<para>
Skulle det i løbet af anstrengelserne blive nødvendigt at fjerne en
mislykket Linux-installation fra harddisken og begynde forfra med DOS,
vil du få brug for at have en opstartsdiskette til DOS, som blandt andet skal
indeholde DOS <command>fdisk.exe</command>.  Fdisk kan køre med en
(udokumenteret) option <command>fdisk /mbr</command>, som kan fjerne
de registreringer, Linux måtte have lagt i diskens master boot record
(det vil vi minde dig om et par gange).
</para>

</sect2>


<sect2 id="opdelharddisk">
<title>Opdele en DOS/Windows-harddisk til Linux</title>
<para>
<indexterm><primary>Opdeling af harddisk</primary></indexterm>
<indexterm><primary>fips</primary></indexterm>
Harddisken skal nu deles mellem Linux og Windows. Det gøres ved, at
du indsætter din Linux-cd-rom og finder DOS-programmet
<command>fips.exe</command>, som du skal starte under DOS - IKKE under
Windows eller OS/2. Læs i øvrigt dokumentationen til Fips!  Har du to
versioner af <command>fips.exe</command>, så brug den nyeste (fips20).
</para>

<para>
Programmet <command>fips</command> vil vise dig, at du har én
partition med Windows (det er det mest normale). Tryk Enter for at
komme til næste skærmbillede. Lav gerne en sikkerhedskopi til en formateret
diskette ved at trykke <command>y</command> (for yes) to gange.
</para>

<para>
Nu vil Fips foreslå, at dele disken i to partitioner,
så du skal nu til at vurdere, hvor meget plads du vil bruge på hver af
de to styresystemer. Brug venstre og højre pil til at ændre fordelingen,
hvor 'Old partition' er størrelsen på din Windows-partition. Husk, at du
bør lave noget fri plads til udvidelse af Windows-programmer,
selvom du nok senere hen vil mene, at du hellere vil have pladsen
under Linux. Det er dit valg. Tryk derefter <command>c</command>
for continue, og derefter genstartes maskinen med mindre plads under
Windows. Din ekstra DOS-partition skal senere slettes for at give
plads til mindst én Linux-partition og en Linux swap-partition.
</para>

<para>
Vi kan lige nævne, at hvis du har en Windows 95 installeret, som er fra
før 1996 (final beta release), så er der set problemer (for Windows 95), hvis
Linux installeres på "extended partitions". Problemet
eksisterer ikke med officielt udgivne Windows-versioner - det er kun
final beta og tidligere, der har problemer.
</para>

<para>
Mandrake kan krympe en DOS/VFAT-partition under installeringen, så du ikke
skal bruge fips.exe først, men det vil være klogt at finde ud af hvor
meget plads du skal bruge til windows, og derfor hvor meget plads du kan
bruge til Linux på disken.
</para>
</sect2>
</sect1>

<sect1 id="disklayout">
<title>Disk-partitioner</title>

<para>
Du er temmelig frit stillet med hensyn til antallet og størrelsen af
partitionerne. Hvis du kører uden swap-partition, kan du simpelthen
installere alt på en enkelt root-partition
(<filename>/</filename>). Mange bruger fire eller fem partitioner. Den
følgende fordeling er ret udbredt og efter vor mening også både
fornuftig og fleksibel:
</para>

<itemizedlist mark="bullet">
<listitem>
 <para>
 en swap-partition. Størrelsen kan diskuteres i det uendelige
 og afhænger meget af, hvad du har tænkt dig at bruge systemet
 til. Et eller andet sted mellem 16 Mb og 500 Mb. En
 tommelfingerregel siger, at swap-partitionens størrelse skal
 være det dobbelte af den fysiske hukommelse. Har du 32 Mb RAM
 og derover, kan du måske nøjes med en swap-størrelse, som
 svarer til RAM-størrelsen. Et råd til dig er, at 
 anvendelse af Linux uden desktop ikke kræver over 64 Mb, dvs. summen af
 fysisk hukommelse plus swap. Kører du Linux som desktop, (med
 for eksempel KDE eller Gnome) er det ikke tilrådeligt at have under 128
 Mb RAM, og 256 Mb RAM er ønskeligt. Du kan lave mange
 swap-partitioner, hvis du vil, og de kan laves på et senere
 tidspunkt, evt. bundet til en stor swapfil, som det kendes fra
 Windows. Du skal bemærke, at swap-partitioner ikke placeres i
 filtræet. Man kan således ikke gå et bestemt sted hen og se
 swap-indholdet, men det er blot mere hukommelse for systemet
 (du kan med kommandoen free senere se, hvordan hukommelsen
 anvendes).
 </para>
</listitem>
<listitem>
 <para>
  en partition på 50 Mb til <filename>/boot</filename>, som lægges før
  cylinder 1024 på disken. &AElig;ldre BIOS-typer har en
  fejl, som gør dette nødvendigt. Denne partition bør
  du kun lave, hvis du vil køre LILO - læs mere i
  "Linux - Friheden til at lære Unix".
 </para>
</listitem>
<listitem>
 <para>
  en partition på 1500-3000 Mb til
  rodkataloget, dvs. <filename>/</filename>, afhængig af om du intallerer både
  KDE og Gnome, OpenOffice.org, og diverse serverprogrammel.
 </para>
</listitem>
<listitem> 
 <para>
 en partition til brugernes egne data <filename>/home</filename>,
 størrelse afhængig af antal brugere og deres behov.  Man kan her også
 have liggende alt programmel der skal overleve en systemopgradering
 eller skift til anden distribution, f.eks. i diverse kataloger i
 <filename>/home</filename> for de enkelte applikationer, såsom
 webserver, databaser, <filename>/usr/local</filename> mm.
 </para>
</listitem>
</itemizedlist>

<sect2 id="navne-partitioner">
<title>Navne på harddisk-partitioner</title>

<para>
Harddisknummerering i Windows og Linux er forskellig.  I Linux kaldes
alle systemenheder - som f.eks. harddiske - for enheder (eng. devices) og har
fortløbende bogstavnavne. De ligger alle i kataloget
<filename>/dev</filename>
</para>
<indexterm><primary>IDE-diske</primary></indexterm>
<indexterm><primary>SCSI-diske</primary></indexterm>

<para>
Første IDE-disk  = <filename>/dev/hda</filename>
</para>
<para>
Anden IDE-disk  = <filename>/dev/hdb</filename>
</para>
<para>
Tredje IDE-disk = <filename>/dev/hdc</filename>
</para>
<para>
Fjerde IDE-disk = <filename>/dev/hdd</filename>
</para>
<para>
Første SCSI-disk = <filename>/dev/sda</filename> osv.
</para>

<para>
Partitioner på en disk har numre svarende til disken, f.eks. er
<filename>/dev/hda2</filename> den anden partition på den første IDE-disk.
</para>
</sect2>
</sect1>

<sect1 id="kort-om-filsystemet">
<title>Kort information om filsystemet i Linux</title>
<para>
Et par store forskelle mellem filsystemet i Linux og f.eks. Windows 
</para>

<itemizedlist mark="bullet">
<listitem>
 <para>
I Linux betyder store og små bogstaver forskelligt - dvs. filerne
<filename>hej.html</filename> og <filename>HEJ.html</filename> er
to forskellige filer.
 </para>
</listitem>

<listitem> 
 <para>
I Linux arbejder du ud fra et filtræ, som det kendes fra Windows og
DOS. I Windows kan du have flere drev
f.eks. <filename>C:\</filename>, <filename>D:\</filename> og
<filename>E:\</filename> svarende til to harddisk-partitioner og et
cd-rom-drev. I Linux findes der ikke drev, men kun et filtræ der
starter i roden <filename>/</filename>, og her kan du oprette
kataloger, der svarer til harddisk-partitioner,
f.eks. <filename>/cdrev</filename> kunne svare til
<filename>C:\</filename> mens <filename>/cdrom</filename> kunne svare
til <filename>E:\</filename>. 
 </para>
</listitem>

<listitem> 
 <para>
I Windows adskiller man kataloger og filnavne med baglæns skåstreg
(eng: backslash) og her anvender Linux ligesom UNIX-familien forlæns
skråstreg (eng: slash). Dvs. der findes i Linux en fil
<filename>/usr/bin/ls</filename>, når filen <filename>ls</filename>
ligger i kataloget <filename>/usr/bin</filename>. 
 </para>
</listitem>

<listitem> 
 <para>
  På et linuxsystem identificeres IDE-diske som <filename>/dev/hda</filename>
  (den første harddisk i maskinen - master på det første IDE-kabel),
  <filename>/dev/hdb</filename>, <filename>/dev/hdc</filename> og så videre.
  SCSI-enheder identificeres tilsvarende som <filename>/dev/sda</filename>,
  <filename>/dev/sdb</filename>, <filename>/dev/sdc</filename> og så videre.
 </para>
</listitem>

<listitem> 
 <para>
Partitioner på en harddisk under Linux nummereres som ud fra
harddisk-nummer, så den første harddisk
(<filename>/dev/hda</filename>) har partitionerne
<filename>/dev/hda1</filename>, <filename>/dev/hda2</filename>
osv. svarende til den første partition, anden partition og så
fremdeles.
 </para>
</listitem>


<listitem> 
 <para>
Katalogerne i et UNIX-system såsom Linux er normalt som følger:
 </para>

<itemizedlist mark="bullet">
<listitem>
 <para>
 <filename>/bin/</filename> indeholder binære programmer til brugere og system.
 </para>
</listitem>
<listitem>
 <para>
<filename>/boot/</filename> indeholder opsætning af opstart af LILO hhv. GRUB boot-loaderen.
 </para>
</listitem>
<listitem> 
 <para>
<filename>/dev/</filename> indeholder en serie af meget specielle filer, som hver 
peger på en hardware-enhed (eng: device). Igennem disse enheder tilgås hardware.
 </para>
</listitem>

<listitem>
<indexterm><primary>/etc/</primary></indexterm>
 <para>
<filename>/etc/</filename> indeholder opsætningsfiler for systemer - typisk
tekst-filer, som kun systemadministratoren "root" kan ændre.
 </para>
</listitem>

<listitem> 
<indexterm><primary>/home/</primary></indexterm>
 <para>
<filename>/home/</filename> indeholder underkataloger for hver af brugerne, så brugeren 
"tyge" har hjemmekatalog <filename>/home/tyge</filename> osv.
 </para>
</listitem>

<listitem>
<indexterm><primary>/lib/</primary></indexterm>
 <para>
<filename>/lib/</filename> indeholder biblioteker (eng: libraries) for grafik, lister, og alt
det som skal til at drive systemet.
 </para>
</listitem>


<listitem>
<indexterm><primary>/mnt/</primary></indexterm>
 <para>
<filename>/mnt/</filename> her monterer man typisk ikke-stationære enheder ind, såsom
cd-rom, floppy-drev og tilsvarende.
 </para>
</listitem>

<listitem>
 <para>
<filename>/proc/</filename> er et virtuelt filsystem (lever i RAM),
som indeholder en masse information om alle de processer,
der kører samt alle de hardware-enheder systemer kommunikerer med. Dette
er beskrevet i bogen "Linux - Friheden til systemadministration".
 </para>
</listitem>

<listitem>
 <para>
<filename>/sbin/</filename> indeholder binære system-programmer, som brugeren
ikke skal køre.
 </para>
</listitem>

<listitem> 
 <para>
<filename>/usr/</filename> indeholder programmer (<filename>/usr/bin/</filename>), 
biblioteker (<filename>/usr/lib/</filename>) og 
delte filer (<filename>/usr/share/</filename>) som bruger-programmer anvender.
 </para>
</listitem>




<listitem> 
 <para>
<filename>/root/</filename> er hjemmekataloget for systemadministratoren (root).
 </para>
</listitem>

<listitem> 
 <para>
<filename>/tmp/</filename> er skrivbart for alle, og her kan man gemme 
midlertidige filer. Ofte bliver disse filer slettet ved system-opstart eller
nedlukning af maskinen.
 </para>
</listitem>

<listitem> 
 <para>
<filename>/var/</filename> er til filer som ændrer sig over tiden f.eks. logfiler.
 </para>
</listitem>


</itemizedlist>


</listitem>

</itemizedlist>


<para>
I Windows ligger systemet ofte i <filename>c:\windows</filename> og
der er en række faste kataloger i dette katalog, hvor man kan lægge
skrifttyper, hjælpefiler, menuer og andet. På samme måde er navnet på
katalogerne i roden af et Linux-styresystem helt faste.  Brugere
har kun adgang til at oprette kataloger i deres hjemmekatalog, der
normalt findes i <filename>/home/mitbrugernavn</filename>, på den måde
undgår man at brugere piller ved styresystemet og andre brugeres
filer - det har kun administratoren lov til at gøre. Administratoren
(root) har hjemmekatalog i <filename>/root</filename>..
</para>

<para>
<emphasis>Tip:</emphasis> Du kan efter installationen med <command>man
7 hier</command> læse mere om filtræet.
</para>

<para>
Der er mange andre dele man kunne gå nærmere ind på.
FHS er beskrevet på i Filesystem Hierarchy Standard 
<ulink url="http://www.pathname.com/fhs/">http://www.pathname.com/fhs/</ulink>
og Red Hat's udførelse er beskrevet i 
<ulink url="http://www.redhat.com/docs/manuals/linux/RHL-7.3-Manual/ref-guide/s1-filesystem-fhs.html">http://www.redhat.com/docs/manuals/linux/RHL-7.3-Manual/ref-guide/s1-filesystem-fhs.html</ulink>.
</para>


</sect1>
</chapter>







