<chapter id="friheden-opstart">
<title>Opstart af Linux</title>
<indexterm><primary>Boot af Linux</primary></indexterm>
<indexterm><primary>Opstart af Linux</primary></indexterm>
<indexterm><primary>Microsoft Windows</primary><secondary>98</secondary></indexterm>
<indexterm><primary>Windows</primary><secondary>98</secondary></indexterm>

<para>
I dette kapitel beskrives nærmere, hvordan Linux opstarten
foregår på en PC. Vi fortæller de vigtigste ting om program
pakkerne LILO og GRUB, så du har en chance for at komme igang
på en nem måde. Nogle i linuxbog redaktionen foretrækker GRUB,
andre LILO. Den vigtigste forskel er, at GRUB "forstår
filsystemer" og kerne-exec formater. LILO springer det led over
og arbejder med fysisk specificerede bloknumre på disken.
</para>

<para>
Som tidligere skrevet kan Linux fint eksistere sammen med Windows
95/98, NT 4.1, NT 5 og også MS-Windows XP. Linux kan i det hele
taget eksistere sammen med andre systemer.  Det normale er at
installere en Linux opstart-manager, så man kan vælge, om man vil
starte Linux eller for eksempel MS-Windows-NT. Det vil vi beskrive nærmere
her i indledningen. Men først et par formanende ord, hvis du
bruger Microsoft Windows XP.
</para>

<para>
Det siges, at Windows XP ikke accepterer at blive bootet fra en
disk, som der er ændret på med programmer, som ikke er fra
Microsoft, for eksempel Ghost, Novell, Partitionmagic - og Linux LILO.
Efter vores viden er det en bug i MS-XP, som bevirker, at endog
Microsoft setup-programmer kan lave rav i licens-kontrollen,
således at man ikke får lov at starte MS-XP. Da dette
selvfølgelig kan være alvorligt belastende, må vi råde til
forsigtighed med de nyeste versioner af Microsoft produkter.
</para>

<para>
Hvis man vil bevare en MS-XP installation, må vi derfor anbefale
den forsigtige metode. Vi kommenterer i øvrigt <emphasis>ikke
</emphasis> på fejl i MS-XP eller hvordan man undgår dem.
</para>

<para>
De ældre Microsoft systemer, NT-4.x m.v., opfører sig helt
korrekt og er non-destruktive overfor egne og andres data.
</para>

<para>
Den forsigtige metode består i, at man installerer Linux, men
ikke installerer en LILO boot sector. Man benytter så den
start-diskette, som man kan lave til sidst i installationen. Vi
beskriver også, hvordan man selv kan lave sådan en diskette med
sin egen kerneopsætning. Det er i virkeligheden ret
effektivt, idet disketten efter indlæsning af kernen sørger for,
at harddisken bruges som udgangspunkt for alle andre operationer,
herunder kernemoduler, hvis man benytter sådanne. Det drejer sig
højst om 10-20 sekunder ekstra i opstarten.
</para>

<para>
Når man så er blevet træt af Microsoft programmer og ikke mere
har brug for dem, så kan man fjerne den partition og installere
LILO, således at man starter Linux op fra harddisken.
</para>

<para>
For MS-Windows-95, 98, NT, CE og lignende er det almindeligste at
installere en LILO boot-manager, hvorfra man kan vælge, hvilken
kerne (og evt. hvilken Windows-kerne) man ønsker at starte op.
</para>

<para>
Der er mange flere muligheder. &AElig;ldre maskiner kan boote Linux fra
Windows 95/98 ved hjælp af et (ældre) program, som hedder loadlin
(load Linux), men man kan selvfølgelig også bruge LILO eller GRUB
på ældre maskiner.
</para>

<para>
Et alternativ til at have LILO boot manageren installeret er det
at lægge en bootsector på den partition, som man har installeret
Linux på, og så tilføje Linux partitionen til NT-boot manageren,
og det kan gøres bl.a. med programmet bootpart.exe fra <ulink
url="http://www.winimage.com">http://www.winimage.com</ulink> og
<ulink
url="http://www.winimage.com/bootpart.htm">http://www.winimage.com/bootpart.htm</ulink>.
</para>

<sect1 id="grub">
 <title>GRUB</title>

 <indexterm>
  <primary>Opstart af Linux</primary>
  <secondary>GRUB</secondary>
 </indexterm>

 <indexterm>
  <primary>Start af Linux</primary>
  <secondary>GRUB</secondary>
 </indexterm>

 <indexterm>
  <primary>GRUB</primary>
  <secondary>startprogram</secondary>
 </indexterm>

<para>
GRUB er et alternativ til LILO-opstartsprogrammet (se <xref
linkend="lilo"/>), dvs. et program som kan håndtere opstarten af et
eller flere styresystemer på maskinen (eng: boot loader).  GRUB
har været med i RedHat fra version 7.2.
Se f.eks. <ulink url="http://www.redhat.com/docs/manuals/linux/RHL-7.2-Manual/ref-guide/ch-grub.html">http://www.redhat.com/docs/manuals/linux/RHL-7.2-Manual/ref-guide/ch-grub.html</ulink>.
GRUB forstår fdisk-partitioner og BSD-type disk-opdeling;
endvidere kender den til ext2fs, ReiserFS, JFS and XFS, BSD ufs,
MS-DOS FAT16 og FAT32, Minix fs, og VSTa fs filesystems, plus
fysiske bloklister. GRUB kan også boote andre kerner
(styresystemer) som for eksempel GNU og BSD. LILO, LInux LOader, er 
først og fremmest et Linux-system, og nogen erfaringer tyder på,
at den visse situationer kan være mere stabil. Den har også et
væld af features.
</para>

<para>
GRUB kan benytte filsystemet til at finde kernefilen. GRUB var
lidt tidligere ude med grafiske raffinementer i opstartsfasen,
noget, som har stor værdi for markedsføringen. LILO har nu også
fået mulighed for grafik under opstarten.
</para>

<para>
 Læs mere om GRUB på <ulink
 url="http://www.gnu.org/software/grub/">hjemmesiden</ulink> og i <ulink
 url="http://www.gnu.org/software/grub/manual/grub.html#Configuration">opsætningsvejledningen</ulink>.
 Her kan man finde de filnavne, som GRUB bruger hvis man bruger den utilpasset.
 Red Hat har ændret filnavnene i overensstemmelse med god skik og brug.
</para>

<para>
I <xref linkend="grub-conf-ex"/> er vist et eksempel på den fil
<filename>/boot/grub/grub.conf</filename>, som styrer
opstartsprogrammet.  Først er der en linje
<literal>default=0</literal>, der viser at det første menupunkt
(nummer nul) er det som man får per default. Næste del er
<literal>timeout=10</literal>, som betyder at default-menupunket vil
blive startet efter 10 sekunder. Parameteren
<literal>splashimage</literal> angiver stien til at billede som
lægges som baggrund for menuen. Det skal være et billede i
VGA-størrelse dvs. 640x480 og man har kun 14 farver at gøre godt
med. Filen skal gemmes i XPM-format (f.eks. lavet med GIMP eller
ImageMagick) og derefter skal man køre <command>gzip</command> på
filen idet den ellers vil fylde <emphasis>meget</emphasis> mere.
Stien til filen er interessant. <literal>(hd0,0)</literal>
betyder den første harddisk og første partition - dvs.
<literal>/dev/hda1</literal> hvor <filename>/boot/</filename>
skal ligge. Dernæst er stien relativ til kataloget
<filename>/boot/</filename> - dvs. stien her er fysisk
<filename>/boot/grub/splash2.xpm.gz</filename> i eksemplet.
Dernæst er der i <filename>/boot/grub/grub.conf</filename> en
eller flere sektioner, der startes med <literal>title</literal>.
Hver af dem bliver til et menu-punkt som man kan vælge mellem. I
eksemplet er der tre menupunkter, som vil fremkomme med titlerne
"Dell" hhv. "Red Hat Linux (2.4.21-13)" og "Windows".  Bemærk at
man igen her angiver den lidt specielle notation for hvilken
Linux-kerne der skal hentes ved at skrive harddisk og partition
som <literal>root (hd&lt;DREV&gt;,&lt;PARTITION&gt;)</literal>.
</para>

<example id="grub-conf-ex">
<title>Eksempel på en grub.conf</title>
<programlisting>
default=0
timeout=10
splashimage=(hd0,0)/grub/splash2.xpm.gz
title Dell
     root (hd0,0)
     kernel /bzImage.417 ro root=/dev/hda2
title Red Hat Linux (2.4.21-13)
     root (hd0,0)
     kernel /vmlinuz-2.4.21-13 ro root=/dev/hda2
     initrd /initrd-2.4.21-13.img
title Windows 
     root        (hd0,1)
     makeactive
     chainloader +1
</programlisting>
</example>

<para> 
Under det første
menupunkt "Dell" hentes kernen fra
<filename>/boot/bzImage.417</filename> og filsystemets rod
(dvs. <filename>/</filename>) bliver sat til
<filename>/dev/hda2</filename>. <literal>ro</literal> betyder at
root partitionen er read-only fra start, hvilket kan være en
fordel, hvis en disk får en hardware fejl.
</para>

<para> 
Man kan også se at det andet menupunkt "Red Hat Linux (2.4.21-13)"
har en initiel RAM-disk <filename>/boot/initrd-2.4.21-13.img</filename>.
I eksemplet er den originale Red Hat 7.2 kerne lagt
under menupunktet "Red Hat Linux (2.4.21-13)", mens "Dell" er en nyere 
Linux-kerne uden initiel RAM-disk.
</para>

<para>
Det tre menupunkt "Windows" anvendes til at starte en Windows 95 eller
NT op fra <filename>/dev/hda2</filename> (det er den anden partition
på første disk - dvs. <literal>(hd0,1)</literal>.
</para>

<para>
Det eneste man skal gøre hvis man vil ændre i opstarts-opsætningen er
at rette i <filename>/boot/grub/grub.conf</filename> og ved næste
genstart af maskinen anvendes den nye opsætning. I bogens eksempler
kan man finde <filename>splash2.xpm.gz</filename> som er et
opstarts-billede med SSLUG-logo, der passer til GRUB og
også til LILO fra version 22.3.
</para>

<para>
Det skal lige nævnes at muligheden for at lægge et billede ind
kræver et patch til GRUB der kan hentes fra <ulink url="http://people.redhat.com/~katzj/grub/patches/">http://people.redhat.com/~katzj/grub/patches/</ulink>.
</para>

<!--
<para>
Det skal også nævnes, at filnavnet grub.conf er default i RedHat
og andre distributioner, men at GRUB manualen anbefaler navnet
menu.lst, hvilket kan vække mistanke om nogle ikke så klare
tanker hos programmørerne (hvis man
</para>
/-->


<para>
<emphasis>Tip:</emphasis> Se <ulink url="http://linuxtoday.com/news_story.php3?ltsn=2002-03-08-014-20-PS-MS-RH">http://linuxtoday.com/news_story.php3?ltsn=2002-03-08-014-20-PS-MS-RH</ulink> og <ulink url="http://bratlady.com/linux_boot.shtml">http://bratlady.com/linux_boot.shtml</ulink>for information om GRUB, Linux og Windows XP.
</para>

</sect1>

<sect1 id="lilo">
<title>LILO</title>
<indexterm><primary>Opstart af Linux</primary><secondary>LILO</secondary></indexterm>
<indexterm><primary>LILO</primary><secondary>LILO</secondary></indexterm>
<para>
Mange vil allerede under installationen af Red Hat have installeret
LILO som opstarter (eng. Boot Manager). Senere kan det være, at du vil
have mulighed for at opstarte med en ny kerne eller lignende.
Typisk ændres opsætningsfilen <filename>/etc/lilo.conf</filename>, hvor
der står nogle linjer (et "vers" eller en stanza) for hvert af de
styresystemer, der kan opstartes. Når du har rettet, skal du køre
<command>/sbin/lilo</command> som "root",
hvorefter rettelserne har effekt.
</para>

<para>
Et eksempel på <filename>/etc/lilo.conf</filename> kan være
</para>

<example id="friheden-opstart-lilo-conf">
<title>En lilo.conf med tre boot-muligheder</title>
<programlisting>
boot=/dev/hda
map=/boot/map
install=/boot/boot.b
prompt
lba32
timeout=50
image=/boot/bzImage
        label=linux
        root=/dev/hda3
        read-only
        restricted  
        password=HEMLIPASSWORD
        append="max_loop=128 quiet"
image=/boot/vmlinuz-2.0.40-2
        label=linux2
        root=/dev/hda3
        read-only
        restricted  
        password=HEMLIPASSWORD
other=/dev/hda1
        label=ms-dos
        table=/dev/hda
</programlisting>
</example>

<para>
I eksemplet installeres bootsectoren på første IDE-disk (med
linjen <command>boot=/dev/hda</command>.  For at vise, hvordan
disken med partitioner og boot-blokke "ser ud" på harddisken, har
Werner Almesberger tegnet nogle diagrammer:
</para>

<programlisting>
        +--------------------------------------------+
        | Partition table                  /dev/hda  |
        | +------------------------------------------|
        | | Partition 1                    /dev/hda1 |
        | |                                          |
        | |------------------------------------------|
        | | Partition 2                    /dev/hda2 |
        | |                                          |
        | |------------------------------------------|
        | | Extended partition             /dev/hda3 |
        | | +----------------------------------------|
        | | | Extended partition table               |
        | | |----------------------------------------|
        | | | Partition 3                  /dev/hda5 |
        | | |                                        |
        | | |----------------------------------------|
        | | | Extended partition table               |
        | | |----------------------------------------|
        | | | Partition 4                  /dev/hda6 |
        | | |                                        |
        +--------------------------------------------+


</programlisting>

<para>
Hver partition har en boot sector. Partitionstabellen er en del
af boot-sectoren, så en partition med boot sector kan illustreres
således:
</para>

<programlisting>
                    
                    +------------------------+ - - -\
              0x000 |                        |       |
                    |      Program code      |        
                    |                        |       |
                    |                        |
                    |------------------------|       |
              0x1BE |    Partition table     |
                    |                        |       |
                    |------------------------|
              0x1FE | Magic number (0xAA55)  |       | partition
                    +------------------------+
                    | lidt mellemrum ....... |       |
                    +------------------------+
                    | Partition med          |       |
                    | "unix-boot-sector"     |
                    | superblok              |       |
                    | inode-tabel            |
                    | fil-blokke m.v.        |       |
                    .                        .
                    .                        .       |
                    |                        |       |
                    +------------------------+ - - -/
</programlisting>

<para>
LILO boot-sectoren er designet, så den kan være
partitions-bootsector, eller med andre ord, der er plads til en
partitions-tabel. Den kan derfor bruges som følger:
</para>
<itemizedlist mark="bullet" id="friheden-opstart-lilo-bootsector">
<listitem>
<para>
Boot sector på en linux floppy (bruges til install og rescue boot) /dev/fd0
</para>
</listitem>
<listitem>
<para>
Første boot sector på en harddisk, Master Boot Record (MBR)
/dev/hda, /dev/sda.
</para>
</listitem>
<listitem>
<para>
Boot sector på en Linux primary partition, /dev/hda1
</para>
</listitem>
<listitem>
<para>
Boot sector på en extended partition med Linux, /dev/hda5. Det er ikke
normalt at boote fra en såkaldt extended partition, men det kan
LILO.
</para>
</listitem>
</itemizedlist>

<para>
LILO bootsector er lille og kan ikke have alle de oplysninger,
der skal bruges til at boote. Den får hjælp ved at henvise til
præcise adresser (fysiske disk-blokke, positioner på disken) hvor
resten af informationerne ligger. Først finder den nogle blokke
med "blok-listen".
</para>

<para>
Bloklisten gemmer LILO i en fil, <filename> /boot/map
</filename>, som genskrives, hver gang LILO kører uden fejl. I
map filen ligger så alle de øvrige oplysninger, evt. prompt
dialog og oplysning om, hvor kernens diskblokke er.
</para>

<para>
Map filen er specificeret ovenfor i <xref
linkend="friheden-opstart-lilo-conf"/> på
lilo.conf: <filename>map=/boot/map</filename>.
</para>

<programlisting>
boot=/dev/hda
map=/boot/map
install=/boot/boot.b
prompt
lba32
timeout=50
image=/boot/bzImage
        label=linux
        root=/dev/hda3
        read-only
        restricted
        password=HEMLI
</programlisting>

<para>
install=&lt;filename&gt; er specifikation af, hvilken boot
sector, som skal anvendes. Denne boot sector er typisk den, som
følger med LILO systemet.
</para>

<para>
prompt: betyder at LILO skal vise en boot prompt, hvor vi kan
indtaste noget til LILO eller til kernen. Hvis kernen ikke
forstår vores indtastning, gives det videre til init-programmet,
som styrer maskinens opstart.  Efter 5 sekunders venten på
tastaturtryk bootes den første mulighed i listen af kerner.
</para>

<para>
lba32 står for Logical Block Addressing 32-bit-tilstand og bør
anvendes på alle nyere harddiske. På ældre PC'er kan det være
nødvendigt i stedet at skrive "linear".
</para>

<indexterm><primary>LILO</primary><secondary>lba32</secondary></indexterm>
<indexterm><primary>LILO</primary><secondary>linear</secondary></indexterm>
<para>
Eksemplet har 
to forskellige kerner (linjerne med image). Begge starter op med root-partition
på <filename>/dev/hda3</filename>. Feltet "label" (mærkat)
er det, du ser på skærmen som opstarts-valgmulighed. Den sidste
mulighed i eksemplet er, at noget andet startes (her kaldt MS-DOS
- men det er ikke sikkert, at det <emphasis>er</emphasis> MS-DOS!)
</para>

<para>
I eksemplet er der benyttet kommandoerne <command>restricted</command>
og <command>password</command>. De linjer gør at man ikke kan starte
op i enkeltbrugertilstand (eng. »single user mode«) uden at give
password "HEMLIPASSWORD". Husk at <command>/etc/lilo.conf</command>
ikke bør kunne læses af andre end root. Sæt dens
access-attributer så kun root kan læse den:
</para>

<screen>
<prompt>[root@hven /root]# </prompt><userinput> chmod 600 /etc/lilo.conf</userinput>
</screen>

<para>
I eksemplet ses også kommandoen <command>append=</command> som får
LILO til at give kernen nogle ekstra direktiver til opstart.
Læs mere om direktiverne i <xref linkend="kernelparm"/>.
</para>

<para>
LILO kan en hel del. Hvis du vil udnytte mere af LILO, kan du
læse README filen, typisk /usr/share/doc/lilo-*/README, eller du
kan læse den mini-HOWTO om LILO, som findes under "Linux
Documentation Project" på <ulink
url="http://sunsite.dk/ldp">http://sunsite.dk/ldp</ulink>.
Specielt kan det være at de to alternativer "restricted" eller "password" 
(adgangskode) er værd at forstå.
</para>


<sect2 id="slette-lilo">
<title>Slette LILO</title>
<para>
<indexterm><primary>Slette LILO</primary></indexterm>
<indexterm><primary>LILO</primary><secondary>Slette</secondary></indexterm>
<emphasis>Tip:</emphasis> Hvis du kører DOS eller Windows 9x 
kan LILO fjernes ved at køre 
<command>fdisk /mbr</command> i et DOS-vindue under DOS/Windows.
</para>

<para>
<emphasis>Tip:</emphasis> Hvis du kører Windows 2000/XP kan LILO 
fjernes ved at boot op i en Genoprettelseskonsol. 
Du kan starte en genoprettelseskonsol ved enten boot den op fra din Windows cd, 
eller ved at installer den som et punkt i din boot loader, dette kan gøres 
ved at kører følgende, hvor <userinput>cdrom</userinput> er dit cd-rom-drev med din indsatte windows cd, 
<userinput>cdrom</userinput><command>:\i386\win32.exe /cmdcons</command> i en cmd under windows. 
Du kan start en cmd ved at trykke på punktet <emphasis>kør</emphasis> i startmenuen, 
her skriver du <userinput>cmd</userinput> og trykker derefter <emphasis>ok</emphasis>.
Når du er startet op i genoprettelseskonsolen skal du kører <command>fixmbr</command> 
Herefter kørere du så <command>exit</command> for at afslutte genoprettelseskonsolen 
og genstarte til Windows.
</para>

<para>
<emphasis>Tip:</emphasis> LILO kan i Linux fjernes ved at køre
<command>/sbin/lilo -u /dev/hda</command>, hvis din boot-harddisk er
<filename>/dev/hda</filename>.
</para>
</sect2>

<sect2 id="lilo-rescue">
<title>LILO gik galt!</title>
<indexterm><primary>LILO</primary><secondary>problemer</secondary></indexterm>
<para>
Hvis uheldet er ude og du har Linux installeret og der er problemer
med LILO, så maskinen ikke booter, så kan du bruge din
installations-cd-rom til at reparere systemet med.
</para>

<para>
Du skal starte op på din Linux-cd-rom og vælge
<command>rescue</command>-muligheden. Du får ikke kontakt med din
harddisk derved, men får Linux startet op med programmer til at klare
problemerne. 
</para>

<para>
Hvis vi antager at Linux er installeret med <filename>/</filename>
(roden) på <filename>/dev/hda1</filename>, så kan du skrive følgende
for at montere harddisk-roden på <filename>/mnt</filename>. 
</para>

<screen>
<prompt>[root@hven /root]#  </prompt><userinput>mount /dev/hda1 /mnt</userinput>
</screen>

<indexterm><primary>lilo</primary><secondary>geninstallere</secondary></indexterm>
<indexterm><primary>opstart</primary><secondary>geninstallere</secondary></indexterm>
<indexterm><primary>boot-manager</primary><secondary>geninstallere</secondary></indexterm>

<para> 
Nu kan du med <command>cd /mnt/etc</command> komme ned til
<filename>/etc</filename> på harddisken. Husk at dit Linux-system er
fra din cd-rom og din cd-rom er tilgængelig via
<filename>/mnt</filename>. Du kan nu rette i
<filename>lilo.conf</filename> eller rettere
<filename>/mnt/etc/lilo.conf</filename>, f.eks. med
<command>vi</command> eller <command>pico</command>. Derefter kan du
køre <command>lilo -r /mnt</command>, der læser
<filename>lilo.conf</filename>-filen fra
<filename>/mnt/etc/lilo.conf</filename>, og installerer LILO, som om
du havde <filename>/mnt</filename> som dit rod-filsystem.
</para>

<para>
Husk at det kan være et problem at boote fra en harddisk, som har
flere end 1024 cylindre - hvis de filer som LILO skal bruge for at
boote ligger over cylinder 1024, 
er det ikke altid LILO eller din BIOS kan finde
ud af det, og derfor vil LILO i så fald komme med en advarsel. Det kan
være årsagen til, at den ikke vil installeres automatisk. Heldigvis
er dette kun et problem med ældre distributioner, 
idet LILO fra version 0.21.4.2
og fremover kan understøtte op til 2 Tb diske, hvilket vel stadig
dækker de fleste personers behov :-)
Husk dog at den nye LILO kun vil virke med BIOS'er der understøtter
de udvidede LBA-funktioner til store diske, så ældre BIOS'er og
nyere BIOS'er der ikke helt følger standarden kan stadig give problemer.
</para>
</sect2>
</sect1>

<sect1 id="loadlin">
<title>Loadlin</title>
<indexterm><primary>Opstart af Linux</primary><secondary>Loadlin</secondary></indexterm>
<para>
En anden mulighed er at starte op i Windows 95 og dér lave en opstarter
via <filename>CONFIG.SYS</filename> og
<filename>AUTOEXEC.BAT</filename>-filerne. Først hentes DOS-programmet
LOADLIN fra f.eks. <ulink url="http://freshmeat.net">http://freshmeat.net</ulink>.

</para>

<para>
Vi har installeret <command>loadlin</command> i
<filename>c:\linux\loadlin</filename> (loadlin kan hentes i
zip-format og pakkes ud som vanligt med 
<command>pkunzip</command> eller <command>WinZip</command>).  Vor
Linux-kerne har vi kopieret til 
<filename>c:\linux</filename> med navnet <filename>vmlinuz</filename>,
og i nedenstående <filename>autoexec.bat</filename> har vi vores
root-partition på <filename>/dev/hda3</filename> (tredje partition på
hoveddisken). Du skal rette i linjen
<filename>c:\linux\loadlin\loadlin c:\linux\vmlinuz root=/dev/hda3
ro</filename> svarende til din opsætning.
</para>

<para>
I det følgende skal du erstatte indholdet for Windows 95 (Win95) med
det, som du selv har. Linux har reelt kun noget i
<filename>AUTOEXEC.BAT</filename>
</para>

<para>
<emphasis>CONFIG.SYS</emphasis>
</para>

<programlisting>
[MENU]
menuitem=Win95
menuitem=Linux
menudefault=Linux,5

[Win95]
device=C:\UCD\UCDIDE.SYS /D:UCD0001
device=C:\WINDOWS\SETVER.EXE
device=C:\WINDOWS\HIMEM.SYS
dos=HIGH
device=C:\WINDOWS\COMMAND\display.sys con=(ega,,1)
country=045,850,C:\WINDOWS\COMMAND\country.sys

[Linux]

</programlisting>

<para>
<emphasis>AUTOEXEC.BAT</emphasis>
</para>

<programlisting>
GOTO %CONFIG%

:Win95
rem - By Windows Setup - C:\WINDOWS\COMMAND\MSCDEX /D:UCD0001
@ECHO OFF
PROMPT $p$g
SET path=C:\WINDOWS;C:\WINDOWS\COMMAND;C:\DOS;
SET temp=C:\DOS
mode con codepage prepare=((850) C:\WINDOWS\COMMAND\ega.cpi)
mode con codepage select=850
keyb dk,,C:\WINDOWS\COMMAND\keyboard.sys
GOTO END

:Linux
c:\linux\loadlin\loadlin c:\linux\vmlinuz root=/dev/hda3 ro
GOTO END

:END
</programlisting>
</sect1><!-- loadlin -->

<sect1 id="kernelparm">
<title>Kerneparametre</title>
<indexterm><primary>Opstart af Linux</primary><secondary>kerneparametre</secondary></indexterm>
<indexterm><primary>Boot af Linux</primary><secondary>kerneparametre</secondary></indexterm>
<indexterm><primary>Kerneparametre</primary><secondary>LILO</secondary></indexterm>
<indexterm><primary>LILO</primary><secondary>append</secondary></indexterm>

<para>
Når din computer starter med LILO, holdes der typisk en pause. Pausen kan
bruges til at vælge en anden kerne end standardkernen. Men den kan også bruges
til at indtaste ekstra tilvalg til kernen.
Et ofte brugt tilvalg er »single«, der får Linux til at starte i
enkeltbrugertilstand.  Det er praktisk til systemvedligeholdelse, hvor man
ikke vil have programmer kørende i baggrunden.  Med nogle opsætninger er det
også en praktisk måde at komme til at rette adgangskoden på
systemadministratorkontoen (<literal>root</literal>), hvis man skulle have
glemt den.  Det ser sådan ud:
</para>

<screen>
<prompt>boot: </prompt><userinput>linux single</userinput>
</screen>

<para>
Flere parametre angives med et mellemrum imellem:
</para>

<screen>
<prompt>boot: </prompt><userinput>linux single debug</userinput>
</screen>

<para>
Disse parametre kan også indsættes permanent i filen
<filename>/etc/lilo.conf</filename>
så de altid er med og man ikke skal taste dem ind hver gang computeren starter.
Fra eksemplet om LILO i <xref linkend="lilo"/> er der tilføjet to parametre
med linjen <command>append="max_loop=128 quiet"</command>:
</para>

<programlisting>
...
image=/boot/bzImage
        label=linux
        root=/dev/hda3
        read-only
        restricted  
        password=HEMLIPASSWORD
        <userinput>append="max_loop=128 quiet"</userinput>
...
</programlisting>

<para>
Der er mange parametre og de fleste af dem har til formål at give
en bestemt type hardware, f.eks. en harddisk, nogle ekstra parametre
om I/O eller interrupt. Her er en liste af nogle af de mere generelle
parametre som kan skrives enten på boot-prompten eller i lilo.conf i
<command>append</command>-linjen.
</para>

<itemizedlist>
 <listitem>
  <para><command>console=ttyS0,9600n</command> - få output til skærmen ud på den
  serielle port. Kommandoen kan bruges til at sende data til et modem eller en
  seriel skærmterminal. Alternativt til en printer med kommandoen
  <command>console=lp0</command>.
  Læs mere i <filename>/usr/src/linux/Documentation/serial-console.txt</filename>.
  Denne kommando vil typisk være noget man skriver i <filename>/etc/lilo.conf</filename>.
  </para>
 </listitem>
 <listitem>
  <para><command>debug</command> - modsat <command>quiet</command>
  skriver denne parameter om muligt endnu mere information ud under boot.
  Denne kommando vil typisk blive tastet ind under boot.
  </para>
 </listitem>
 <listitem>
  <para><command>init=&lt;nummer&gt;</command> - bestemmer i hvilken tilstand
  Linux starter.
  <command>init=3</command> svarer (på de fleste systemer) til at Linux starter i teksttilstand,
  og <command>init=5</command> er start i grafiktilstand. Init-niveau bestemmes
  normalt i <filename>/etc/inittab</filename>, men hvis man f.eks. skifter skærmkort
  og dette ikke virker med den gamle grafik-opsætning bruges denne kommando.
  <command>init=1</command> starter Linux i enkeltbrugertilstand.
  Denne kommando vil typisk blive tastet ind under start.
  </para>
 </listitem>
 <listitem>
  <para><command>max_loop=128</command> - øger antallet af loop-back
  devices i Linux. Værdien kan være helt op til 255. Default-værdien er 8.
  Loop-back bruges f.eks. til at mounte iso-filer:
  <command>mount -o loop redhat.iso /mnt</command> .
  Denne kommando vil typisk være noget man skriver i <filename>/etc/lilo.conf</filename>.
  </para>
 </listitem>
 <listitem>
  <para><command>panic=5</command> - antal sekunder der skal gå efter en kernel panic
  før systemet rebooter.
  Denne kommando vil typisk være noget man skriver i <filename>/etc/lilo.conf</filename>.
  </para>
 </listitem>
 <listitem>
  <para><command>quiet</command> - undertrykker de fleste informationslinjer
  Linux skriver ud under boot. Fejl udskrives stadig, men ligegyldig
  information udskrives ikke. De beskeder der normalt ses, kan efter boot 
  stadig læses med <command>dmesg</command>.
  Denne kommando vil typisk være noget man med glæde skriver i <filename>/etc/lilo.conf</filename>.
  </para>
 </listitem>
 <listitem>
  <para><command>ro</command> - filsystemer bliver mounted read-only
  under boot. Herefter kan man foretage systemarbejde på et "sygt" system.
  Denne kommando vil typisk blive tastet ind under boot.
  </para>
 </listitem>
 <listitem>
  <para><command>single</command> - starter Linux i enkeltbrugertilstand
  hvilket er det samme som <command>init=1</command>.
  Denne kommando vil nok mest blive tastet ind, men kan også skrives
  i <filename>/etc/lilo.conf</filename>.
  </para>
 </listitem>
</itemizedlist>

<para>
Den fulde liste af kerneparametre kan findes på din harddisk:
<filename>/usr/src/linux/Documentation/kernel-parameters.txt</filename>
</para>

<para>
Der er meget mere om Linux kernen i bogen "Linux - Friheden til systemadministration",
der kan findes på <ulink url="http://&linuxbogurl;/">&linuxbogurl;</ulink>.
</para>

</sect1><!-- kernelparm -->

</chapter>
