<chapter id="installmandrake">
<title>Installation af Mandrake Linux 8.0</title>
<para>
<indexterm><primary>Mandrake</primary></indexterm>
Version 8.0 er Mandrakes nyeste version. Den er meget let at 
installere, både i forhold til tidligere og i forhold til andre 
distributioner. Distributionen fra Mandrake udspringer af Red Hat, og
systemadministration er det samme for de to distributioner. Derfor
vil denne bog ikke specielt nævne Mandrake, men benytte Red Hat som en 
fællesbetegnelse.
</para>

<para>
Den gratis download-udgave af Mandrake fylder to cd-rom'er. Find den på
f.eks. <ulink
url="http://www.linuxiso.org">http://www.linuxiso.org</ulink>.  Der er
ca.  1000 pakker med, og det er næsten helt uoverskueligt. Mandrake
giver virkelig brugeren friheden til at vælge: Der er ofte to pakker,
som giver samme funktionalitet, og det er op til brugeren selv at
vælge.
</para>

<para>
Mandrake adskiller sig generelt fra de andre distributioner ved kun at
understøtte Pentium eller senere.
</para>

 <indexterm>
  <primary>GRUB</primary>
  <secondary>startprogram</secondary>
 </indexterm>

<para>
Linux Mandrake er nok den første
mainstream-distribution, som benytter GRUB som startprogram. GRUB er
på mange måder LILO's afløser; hvilket vi er mange, der
håber. Postsystemet Postfix følger også med, og det er fra denne
bogs side anbefalet, at du installerer Postfix i stedet for
Sendmail. 
</para>

<para>
Distributionen bygger på Linux 2.4.3 kernen, men den indeholder
mange opdateringer i forhold til en standardkerne. F.eks. finder
du understøttelse af filsystemet ReiserFS og Supermount. USB er også
understøttet selvom der desværre ikke er mange drivere.
</para>


<para>
En rigtig god ting Mandrake 8.0 har er CUPS - som er en meget smartere 
printerhåndtering end hvad mange andre Linux-varianter har.
</para>

<para>
Mange programmeringsværktøjer er understøttet, og det er ikke kun de 
gængse som C, C++, Fortran, Perl og Python som følger med. Sprog
som Haskell 98 er også med, ligesom databaserne MySQL og PostGreSQL følger 
med.
</para>

<para>
På den grafiske side er KDE 2.1.1 med og tilsvarende GNOME 1.4. Begge
er rigtig gode.
</para>

<sect1 id="mandrake-cd-rom-install">
<title>Installation fra cd-rom</title>
<para>
I vores gennemgang af installationen af Mandrake vil vi antage, at
du har to cd-rom'er, nemlig <emphasis>Installation</emphasis> og 
<emphasis>Extension</emphasis> (den findes dog også i en 
udgave med kun én cd-rom). Du kan hente iso-billeder af begge fra
<ulink url="http://www.linuxiso.org">http://www.linuxiso.org</ulink>.
</para>

<para>
Er din computer af nyere dato vil den kunne starte fra en cd-rom. Hvis 
den ikke kan det, skal du fremstille en opstartsdiskette som forklaret i 
<xref linkend="rh-cd-rom-install">. Filen du skal bruge, hedder 
<filename>cdrom.img</filename>. Starter du din install-cd-rom i Windows har
du endda nem mulighed for at lave en eventuel startdiskette.
</para>
</sect1>

<sect1 id="mandrakeinstall">
<title>Installation</title>
<para>
Er det din første Linux-installation bør du læse alle ledetekster med
omhu. Tja, selv om du er en erfaren Linux-bruger, bør du tage dig
tiden til at læse dem alligevel - det kan spare dig for mange 
frustrerende timer.
</para>

<para>
Under den grafiske installation du skal igennem, er det altid muligt
at komme over i konsollen ved at benytte Ctrl+Alt+F2, så man kan
genstarte maskinen eller andet, hvis installationen kører af sporet.
På de andre konsoller kan du se status for installationen.  Alt+F7
bringer dig tilbage til den grafiske installation.
</para>

<para>
Når din computer starter vises et velkomstbillede til installationen  
og du fortsætter ved at trykke 
<command>Enter</command>. Selve installationen vil foregå grafisk, men
du kan vælge at installere i tekstmodus (tast 
<command>linux text</command> lige efter det grafiske 
velkomstbillede). Hvis du intet foretager dig, går 
installationen automatisk i gang efter kort tid.
</para>

<para>
<emphasis>Tip til Mandrake 7.2:</emphasis> <emphasis>lad være med
at tage dette</emphasis> med mindre du henter en rettelse (engelsk:
patch) fra Mandrakes side <ulink
url="http://www.linux-mandrake.com/en/72last.php3">http://www.linux-mandrake.com/en/72last.php3</ulink>,
det skyldes en fejl på cd-rom'en.  For at bruge rettelsen bliver
du nødt til at lave en bootdiskette og lægge rettelsen ud på
disketten. Nogle erfaringer peger dog på at man bør holde sig til
engelsk installation - selvom der er lavet en patch.
</para>

<para>
Vælg sprog som vist på <xref linkend="mandrake80lang-fig">. Vi vælger her
"Danish".
</para>

<figure id="mandrake80lang-fig" float="1">
<title>Mandrake 8.0 Installation - valg af sprog</title>
<graphic fileref="mandrake80lang.&magic;" SCALE="60"></graphic>
</figure>

<para>
Nu kommer en licensbeskrivelse - læs ... og sikkert acceptér!
</para>

<para>
Du bedes bemærke, at ude til venstre er der en række punkter med en 
stjerne ved siden af. Hvert punkt er en handling i installationen, og
en grøn stjerne betyder, at du har været gennem den handling. En gul 
stjerne betyder, at det er den handling, som du er i gang med, mens en
rød stjerne refererer til, at du stadig mangler denne handling. Den
knap du vælger er markeret med hvide hjørner i det følgende.
</para>

<para>
Det næste, du skal skal vælge er hvilken installationsklasse, du
ønsker.  Ved den automatiske klasse "Anbefalet" vil du overlade det
meste til Mandrake og du må efter installation konfigurere netværket
m.v. ved hjælp af LinuxConf. Klassen "Ekspert" vil give dig flere
valg. I den viste installation, vælger vi "Anbefalet".  På dette
punkt i installationen vælger du også om du skal installere et nyt
system eller opdatere dit eksisterende system.
</para>

<para>
Din mus og derefter dit tastatur bliver nu med stor sandsynlighed fundet
automatisk, så de kan bruges under hele installationen.  
</para>

<para>
Installationsprogrammet vil nu finde de harddiske, som er til stede i
din computer. Både IDE- og SCSI-diske vil blive fundet, og evt. drivere
vil blive aktiveret. Hvis du kun har IDE-harddiske vil du muligvis 
kun blive spurgt om du har SCSI-diske.
</para>

<PARA>
Muligvis bliver du stillet en række spørgsmål om 
harddiskoptimering, sikkerhedsniveau, hukommelsens størrelse, 
benyttelse af Supermount (til at få nem adgang til cd-rom og
diskettedrev) samt aktivering af numerisk tastatur 
ved opstart. Det er anbefalelsesværdigt at benytte 
standardværdierne. Dog med undtagelse af sikkerhedsniveauet 
som bør være mindst "Medium".
</PARA>

<para>
Inden du gik i gang med installationen afsatte du plads til Linux. 
Det er nu, at du skal angive hvordan denne plads skal bruges. I 
<xref linkend="redhatpartitioner"> kan du læse mere om hvilke
partitioner, du skal have, og hvor meget plads du skal afsætte.
</para>

<PARA>
Hvis du alligevel er i tvivl og gerne vil i gang, kan du vælge den
lette løsning: "Slet hele disken", og væk er
eventuelle Windows- eller andre Linux-partitioner, men det er
klogere at sige "Brugerdefineret disk-opdeling" - det gør vi. Klik på dine
partitioner og vælg mindst én af dem som <filename>/</filename> -
rod-kataloget. Vælg evt. en anden som <filename>home</filename>.
Tryk på det hvide areal (som betyder tomt område) for at vælge det og tryk
på "create"-knappen for at skabe en ny partition. Du skal nu vælge
størrelse for partitionen (målt i Mb) - sæt filtype til ext2 (eller
ReiserFS, som er et nyt og smartere filsystem) og mountpoint til
<filename>/</filename>. Du bør også afsætte f.eks. 256 Mb til swap
(opret dette). Vælg til sidst "Færdig".
</PARA>

<para>
Efter du har opdelt din harddisk og sat filsystemet op, vil dine 
Linux-partitioner blive formateret. Hvis du opdaterer, kan det være 
at der er enkelte partitioner, som ikke skal formateres - f.eks. 
<filename>/</filename>. Muligvis bliver du nu spurgt om, hvilke 
installations-cd-rom'er du har til rådighed - vælg det som passer. 
</para>

<para>
Det er nu tid til at vælge, hvilke pakker, som du ønsker
installeret. Du kan overordnet vælge mellem følgende - flyt
muse-markøren hen over et emne for at få mere beskrivelse.
</para>

<itemizedlist mark="bullet">
<listitem> 
 <para>
  Kontor-arbejdsmaskine - KWord, abiword, kspread, gnumeric, pdf-læsere
 </para>
</listitem>
<listitem> 
 <para>
  Spillemaskine - spil
 </para>
</listitem>
<listitem> 
 <para>
  Multimedia-station - lyd og video
 </para>
</listitem>
<listitem>
 <para>
  Internet-station - Internetværktøjer til at læse post og den slags
 </para>
</listitem>
<listitem>
 <para>
  Netværksmaskine - klienter til f.eks. sikker netkommunikation (ssh)
 </para>
</listitem>
<listitem> 
 <para>
  Konfiguration - opsætningsværktøjer
 </para>
</listitem>
<listitem> 
 <para>
  Videnskabelig arbejdsstation
 </para>
</listitem>
<listitem> 
 <para>
 Konsolværktøjer - basale tekstværktøjer - tag den 
 </para>
</listitem>
<listitem> 
 <para>
  Udvikling - C/C++ oversættere og biblioteker
 </para>
</listitem>
<listitem> 
 <para>
  Dokumentation
 </para>
</listitem>
<listitem> 
 <para>
  Web/FTP - serverfunktioner
 </para>
</listitem>
<listitem> 
 <para>
  Post/diskussionsgrupper - serverfunktioner
 </para>
</listitem>
<listitem> 
 <para>
  Database - serverfunktioner
 </para>
</listitem>
<listitem> 
 <para>
  Brandmur/Router - skal du beskytte din maskine på nettet så er en
  firewall en god ide at få med
 </para>
</listitem>
<listitem> 
 <para>
  DNS/NIS - serverfunktioner
 </para>
</listitem>
<listitem> 
 <para>
  Network Computer server
 </para>
</listitem>
<listitem>
 <para>
 KDE-arbejdsstation - vælg enten KDE eller GNOME - begge er gode
 </para>
</listitem>
<listitem>
 <para>
  Gnome-arbejdsstation  - vælg enten KDE eller GNOME - begge er gode
 </para>
</listitem>
<listitem>
 <para>
  Andre grafiske miljøer - IceWM, WindowMaker, Enlightenment, Fvwm
 </para>
</listitem>
</itemizedlist>

<para>
Glemmer du en pakke, gør det ikke så meget; du kan altid
installere den senere. Er du ny i Linux-verdenen, er det både
spændende og overvældende at bladre i de ca. 1000 pakker, som følger
med Mandrake 8.0, så du får et indtryk af, hvilke programmer du kan
finde.
</para>

<para>
Først vælger du overordnet, hvilke pakkegrupper der skal med i 
dit system, hvis du vil udvælge detaljeret så vælg individuelle 
pakker nederst på skærmbilledet.
</para>

<figure id="mandrake80packages-fig" float="1">
  <title>Mandrake 8.0 Installation - Vælg pakker</title>
  <graphic fileref="mandrake80packages.&magic;" SCALE="60"></graphic>
</figure> 


<para>
Tid til kaffe - nu installeres pakkerne. Efter måske 15 minutter vil
du blive spurgt om at indsætte cd-rom nummer 2 (ext-skiven).
</para>

<para>
Du vil blive spurgt om du vil have automatisk adgangskontrol - brug kun dette
hvis din maskine står et sikkert sted og der er en bruger på
maskinen.
</para>

<para>
Det er vigtigt at systemadministratorens (root) konto er godt beskyttet,
og du skal derfor vælge en adgangskode (eng. password) med omhu
(og huske den). Se desuden <xref linkend="valg-af-password">.
Vælg ikke stjernen med NIS/Yellow pages, hvis du ikke ved hvad det er.
Dette er forklaret nærmere i "Linux - Friheden til systemadministration".
</para>

<para>
Det er ingen god idé at gøre al arbejde som root, idet denne
bruger kan alt (inkl. slette vitale systemfiler). Derfor bør du oprette
mindst én konto til almindelig brug (en konto per bruger). Igen skal du
vælge adgangskode med omhu. Du kan altid, mens Linux kører, oprette og
nedlægge brugere. Se desuden <xref linkend="valg-af-password">. Bemærk
at du kan give hver bruger eget pingvin-logo. Tryk "Færdig" når alle
brugere er oprettet.
</para>

<para>
Du kan herefter sætte modem- eller netværksforbindelse op.  Du skal
tale med din lokale netværksadministrator, som kan fortælle dig ting
som IP-nummer, netmaske, gateway og name server. Hvis du ikke har
noget netværk, springer du punktet over. Hvis du har en DHCP-server så
kan du anvende "Brug automatisk detektion". 
Hvis du vælger at springe dette over, så er skaden ikke større end at det
kan gøres senere.
</para>

<para>
Din tidszone skal sættes op, og "Europe/Copenhagen" er den eneste by i
Danmark. Angiv at du ikke bruger GMT tidszone, hvis du har Windows installeret.
I samme menu kan du finde en mulighed for at sætte din(e)
printer(e) op. Du får valget mellem CUPS eller det gamle
lpr-system. Vælg gerne CUPS.
</para>

<para>
Du kan med Linux få adgang til printere på mange måder. En
SMB-printer er en printer, som styres af en Microsoft Windows-maskine. Er der
en Unix- eller Linux-maskine, som styrer printere
og er tilsluttet dit lokale netværk, så er en "Fjern printer" vejen
frem (se mere om dette i "Linux - Friheden til at lære Unix".

Du kan med Linux få adgang til printere på mange måder. En
SMB-printer er en printer, som styres af en Microsoft Windows-maskine. Er der
en Unix- eller Linux-maskine, som styrer printere
og er tilsluttet dit lokale netværk, så er der en "Fjern printer". 
Sidder du alene, har du nok en lokal printer, dvs. en printer 
tilsluttet direkte til
din maskine.  Langt de fleste Linux-programmer kan kun benytte
Postscript-printere, men når du installerer en printer under
Mandrake (og Red Hat) vil der automatisk blive installeret et
filter, som gør det muligt at udskrive postscriptfiler på din
printer.
</para>

<para>
Dernæst vil du blive spurgt om hvilke "services" der skal startes op
når din maskinen startes. Acceptér de der er vist hvis du ikke ved mere.
</para>

<para>
Selvom du er den erfarne Linux-bruger, så bør du oprette en
opstartsdiskette og starte op fra den hvis du får problemer. 
</para>

<para>
 <indexterm>
  <primary>GRUB</primary>
  <secondary>startprogram</secondary>
 </indexterm>

Er du mere sikker på, at du vil bruge Linux i fremtiden (eller
bare mere modig), kan du installere en boot loader på din
harddisk. Mandrake bruger startprogrammet GRUB, som starter 
med en menu, hvor du kan vælge styresystem. Bliver der fundet et
styresystem fra Microsoft, vil det altid komme ind som
menupunktet DOS. Menupunktet "failsafe" er en slags fejlsikker
tilstand.
</para>

<para>
Installationen vil slutte med et forsøg på at konfigurere X Window System,
den grafiske brugergrænseflade. Det vil i de fleste tilfælde lykkes, se
evt. <xref linkend="nulGUIapp">, hvis noget gik galt. Du får valget
mellem den gamle 3.3.6 version og den nye 4.0.3 version. Tag gerne den nye.
</para>

<para>
Du bliver spurgt om du vil have X startet automatisk (grafisk
adgangskontrol). Sig ja til dette hvis du fik kontakt til dit grafikkort.
</para>

<para>
Du burde nu kunne genstarte din maskine og køre Mandrake Linux. Tillykke!
</para>

<para>
Vil du på et senere tidspunkt ændre systemopsætning, så prøv (som
root) at starte <command>DrakConf</command> (se <xref
linkend="system-vedligeholdelse-mandrake">). Fra dette program kan du
styre alt med installation/afinstallation af programmer, printere,
netværk og meget mere.
</para>

</sect1>

<sect1 id="kendte-fejl-mandrake">
<title>Kendte fejl med Mandrake 8.0</title>
<para>
Her er et par kendte fejl i Mandrake 8.0, som alle kan ses på
<ulink url="http://www.linux-mandrake.com/en/updates/mdk-updates.php3?dis=8.0">http://www.linux-mandrake.com/en/updates/mdk-updates.php3?dis=8.0</ulink>.
</para>

<itemizedlist mark="bullet">
<listitem> 
 <para>
KDE lyd virker ikke - kdelibs skal opdateres
 </para>
</listitem>

<listitem> 
 <para>
Der kommer lidt sjove tekster under opstart ^20[
 </para>
</listitem>

</itemizedlist>

</sect1>
</chapter>
