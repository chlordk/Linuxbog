<!-- $Id$ -->
<chapter id="friheden-intro">
<title>Hvad er Linux?</title>


<sect1 id="frihedenintroduktion">
<title>Friheden til at vælge</title>

<para>
Der foregår en revolution på pc-fronten i disse dage, hvor DOS omsider
er ved at dø og er blevet afløst af nye styresystemer - i høj grad af
Windows 98, NT og 2000. På Unix-fronten er Linux på vej frem med stor
hastighed.  Analyser af computermarkedet viser, at antallet af
Linux-installationer fordobles hvert år (i 1998 havde Linux en vækst
på 212% og i 1999 166% i følge analysevirksomheden IDC). I industrien
<INDEXTERM><PRIMARY>Linux</PRIMARY><SECONDARY>vækst</SECONDARY></INDEXTERM>
og i forretningsverdenen er det i øjeblikket umiddelbart kun Windows NT og
Linux, der har fremgang.  Linux er derfor et system, som i
styrke og antal installationer må tages seriøst af alle. Mange oplever
det også som et frisk pust og et reelt alternativ til Microsofts
monopollignende status. Linux er den mest anvendte <glossterm
linkend="def-platform">platform</glossterm> til ftp-, news- og
webserver.  Der er nu ca. tre gange så mange webservere (60%), som
kører den fri webserver Apache i forhold til Microsoft Information
Server. En stor del af Apache webserverne kører Linux.
<indexterm><primary>ftp-server</primary></indexterm>
<indexterm><primary>news-server</primary></indexterm>
<indexterm><primary>web-server</primary></indexterm>
<indexterm><primary>Linux vækst</primary></indexterm>
</para>

<para>
Der kan være mange grunde til, at du kan have glæde af Linux. Her er 
nogle af dem:
</para>

<ITEMIZEDLIST MARK="bullet" SPACING="compact">

<listitem>
<para>Linux er et reelt alternativ til andre systemer - såsom Windows NT og
2000. Alle undersøgelser peger på, at Linux er på vej frem - og i et
forrygende tempo. Næsten 70 millioner bruger i dag Linux på deres pc.
</para>
</listitem>

<listitem>
<para>Linux er stabilt og har været stabilt i flere år på trods af et
ekstremt højt udviklingstempo.
</para>
</listitem>

<listitem>
<para>
For en <glossterm
linkend="def-systemadministrator">systemadministrator</glossterm> er
Linux suverænt, da det er nemt at vedligeholde.
</para>
</listitem>

<listitem>
<para>Vil du lære, hvordan netværk, oversættere, brandmure
(eng. firewall), 
<glossterm linkend="def-CGI">CGI-programmer</glossterm>, 
<glossterm linkend="def-PHP">PHP</glossterm>, 
<glossterm linkend="def-Java">Java</glossterm>, 
webservere osv. virker, er Linux perfekt. 
Du har endda kildeteksten til programmerne, så du kan pille i
dem alle, rette fejl eller 
<glossterm linkend="def-implementere">implementere</glossterm> 
netop den funktion, du går og mangler.  
<indexterm><primary>CGI</primary></indexterm>
<indexterm><primary>PHP</primary><SECONDARY>intro</SECONDARY></indexterm>
<indexterm><primary>Java</primary></indexterm>
</para>
</listitem>

<listitem>
<para>Linux kan gøres sikkert. Du kan kun rode med systemet, hvis du er
systemadministrator. Som almindelig bruger kan du kun ødelægge dine
egne ting og ikke de generelle opsætningsfiler.</para>
</listitem>

<listitem>
<para>
Opdateringer bliver offentliggjort kort tid efter at sikkerhedshuller
bliver fundet. Dette er hurtigere end den tid mange computer-firmaer som
f.eks. Microsoft skal bruge for at finde og løse tilsvarende sikkerhedsfejl. Ligeledes
er det tydeligt hvad en sikkerhedsopdatering gør. Man laver ikke en
<glossterm linkend="def-service-pack">"service pack"</glossterm>, der
kan have en masse ukendte sideeffekter.
</para>
</listitem

<listitem>
<para>
Linux er højtydende og kræver ikke megen RAM eller CPU-kraft, men det er
alligevel en del bedre til at køre flere programmer sideløbende (engelsk:
<glossterm linkend="def-multitasking">multitasking</glossterm>) end
f.eks. Windows 95/98 og NT/2000.
<indexterm><primary>Multitasking</primary></indexterm>

</para>
</listitem>

<listitem>
<para>Linux er en god udviklingsplatform. Installerer du en 
Linux-distribution, har du med det samme alle de værktøjer, du 
behøver til at udvikle softwareløsninger; blandt andet
C, C++, Fortran, Java, CGI, PHP, HTML og SQL.
</para>
</listitem>

<listitem>
<para>Linux er en god server - også for andre systemer. Du kan nemt
bruge en ældre pc som kraftig server for et netværk bestående
af Unix, Windows, Mac og Novell Netware.
</para>
</listitem>

<listitem>
<para>Linux har både gratis og kommerciel support. Der er allerede nu en
række konsulenter og flere store velanskrevne firmaer i
Danmark, som tilbyder professionel support.
</para>
</listitem>


<listitem>
<para>En Linux-maskine kan du gøre til, hvad du vil. Skal den kun kunne
anvendes til få ting og være ekstremt sikker,
kan den sættes op til det. Skal den kunne håndtere post, være webserver,
newsserver, ftp-server, filserver for Windows-klienter og andet -
samtidigt - kan den det.
</para>
</listitem>


<listitem>
<para>
Udvikling af Linux-programmer sker i et meget højt tempo. Der kommer
dagligt mange nye udgaver af Linux-programmer, og mange store firmaer
understøtter nu officielt Linux - bl.a. Intel, SUN, Corel, IBM, DELL og
Oracle.
</para>
</listitem>

<listitem>
<para>Linux er virkelig gennemtænkt. Du vil meget sjældent opleve
frustrationen over, at systemet har en underlig fejl, som du bare må
leve med (f.eks. at maskinen fryser tilfældigt). Software er generelt
skrevet med stor omtanke, er gennemarbejdet og har stor
funktionalitet.
</para>
</listitem>

</ITEMIZEDLIST>
</sect1>

<sect1 id="friheden-OpenSource">
 <title>Åben kildetekst - Open Source</title>

 <indexterm><primary>programmel</primary><secondary>frit</secondary></indexterm>
 <indexterm><primary>frit programmel</primary></indexterm>
 <indexterm><primary>Open Source</primary></indexterm>
 <indexterm><primary>GPL</primary></indexterm>

<para>
Linux er ikke, som meget andet software, ejet af et firma, men i stedet
beskyttet under <emphasis>GNU General Public License</emphasis> (GPL). GPL
betyder, at softwaren må kopieres, så længe man ikke hindrer dens frie
bevægelighed. Man skal altid stille kildeteksten (eng. source code) til
rådighed for alle, der måtte ønske det. Mange andre Unix-programmer er
også under GPL eller lignende licenser.
</para>

<para>
I løbet af de sidste par år er GPL blevet suppleret af begrebet
<emphasis>Open Source</emphasis>, som er blevet introduceret for at
gøre det klart, at det handler om åben adgang til
kildeteksten. <emphasis>Open Source</emphasis> er i høj grad den
betegnelse, som du vil høre mange gange som fællesnævner for
programmer, der er udgivet under en licens, som gør det muligt at
kopiere, modificere og videregive kildeteksten til programmet. Der er
flere licenser, der falder ind under <emphasis>Open
Source</emphasis>-definitionen på en <emphasis>fri
licens</emphasis>. GPL er ét sådant eksempel.
</para>

<para>
Open Source blev introduceret af Eric S. Raymond (ESR) i hans nu historiske
essay <emphasis>The Cathedral and the Bazaar</emphasis> (kan købes som
bog - eller downloades - URL findes nedenfor), som gjorde rede for
hvorfor software-udvikling kan ske mere effektivt, når man laver
hyppige "releases" af kildekode på Internettet. At introducere Open
Source (se <ulink url="http://www.opensource.org">http://www.opensource.org</ulink>)
betød en markant større interesse for den fri software i medierne.
Det ledte også senere til et opgør mellem Open Source i forhold til
Free Software. 
<indexterm><primary>ESR</primary></indexterm>
<indexterm><primary>Eric S Raymond</primary></indexterm>
</para>

<FIGURE ID="esr-fig" FLOAT="1">
<TITLE>Eric S. Raymond
</TITLE>
<GRAPHIC FILEREF="esr.&magic;"  SCALE="40"></GRAPHIC>
</FIGURE>


<para>
I modsætning til mange firmaers udvikling af software udvikles
Linux-programmer af mange mennesker, der rundt om i verden deler interesser
og laver <emphasis>frie programmer</emphasis> (eng. Open Source Software)
til glæde for os alle. Det er ikke usædvanligt at man i en udviklingsgruppe
aldrig har set hinanden. De, der deltager i udviklingen af et frit program,
modtager sjældent penge for deres indsats, men får til gengæld opmærksomhed
og beundring fra os brugere bagefter. De viser samtidig en potentiel
arbejdsgiver, hvor dygtige de er. På grund af det enorme omfang, som
Internettet har opnået, eksisterer der nu et hav af udviklingsprojekter, som
låner kode af hinanden og leverer <emphasis>frie programmer</emphasis> af
høj kvalitet - ofte med en meget kort udviklingstid.
</para>

<para>
Linux-programmer er oftest udgivet under frie licenser, og dermed har alle
gratis adgang til program og kildetekst. Det betyder dog ikke, at alle
programmer til Linux nødvendigvis skal være frie og gratis. Det står frit
for enhver at fremstille kommercielle programmer og sælge disse til
Linux-brugere. Nogle aktuelle eksempler er matematikprogrammerne Matlab og
Mathematica og kontorpakkerne ApplixWare og WordPerfect.
Oracle og Informix er to meget store firmaer inden for databaseområdet, og
begge har Linux-udgaver af deres programmer. Intel har ligeledes meddelt, at
de støtter Linux. Det skal også nævnes, at det meget kendte program Netscape
Navigator startede som kommercielt program, men bliver i dag videreudviklet
som et frit program.
</para>

<para>
IBM har meddelt at samtlige deres produkter vil komme til Linux, da det er
det eneste styresystem, som kommer til at køre på alle deres (meget
forskellige) maskintyper.
  <!--
  <glossterm linkend="def-hardware-platform">hardware-platforme</glossterm> 
  om et års tid. 
  -->
</para>

<para>
Linux-verdenen er kendetegnet ved en åbenhed og tolerance, hvor grænser og
kulturskel ikke er væsentlige. Det er normalt nemt at finde ud af, hvem der
har skrevet et program, og du kan kontakte vedkommende direkte per e-post.
Med lidt interesse og engagement kan du hurtigt komme i dialog med
programmøren og være med til at skabe Linux-programmernes fremtid.
Internettet er blevet en global arbejdsplads (og legeplads) med
kommunikation som det bærende element.
</para>

<para>
  Du kan læse mere om "Open Source"-begrebet på følgende steder:
</para>

  <itemizedlist mark="bullet">
   <listitem>
    <para>
     The Cathedral and the Bazaar - <ulink
     url="http://www.tuxedo.org/~esr/writings/cathedral-bazaar">http://www.tuxedo.org/~esr/writings/cathedral-bazaar</ulink> 
     - findes også på dansk: <ulink
     url="http://www.laisen.dk/opensource/cathedral-bazaar.html">http://www.laisen.dk/opensource/cathedral-bazaar.html</ulink>
    </para>
   </listitem>

   <listitem>
    <para>
     Homesteading the Noosphere - <ulink
     url="http://www.tuxedo.org/~esr/writings/homesteading">http://www.tuxedo.org/~esr/writings/homesteading</ulink>
    </para>
   </listitem>

   <listitem>
    <para>
     Introduktion til Open Source - artikel på dansk - <ulink
     url="http://www.sslug.dk/artikler/OpenSource">http://www.sslug.dk/artikler/OpenSource</ulink>
    </para>
   </listitem>

   <listitem>
    <para>
     Tjen penge på Open Source - artikel på dansk - <ulink
     url="http://www.sslug.dk/artikler/OPFLeder">http://www.sslug.dk/artikler/OPFLeder</ulink>
    </para>
   </listitem>
  </itemizedlist>

<para>
Lad os til slut her kort se på hvad GPL (<ulink
url="http://www.fsf.org/copyleft/gpl.html">http://www.fsf.org/copyleft/gpl.html</ulink>)
indeholder. Skåret meget ned, så giver det brugeren følgende rettigheder:
</para>

<itemizedlist mark="bullet">
<listitem>
 <para>
   Brugeren må frit kopiere programmet, så længe kildekoden kan fås.
 </para>
</listitem>
<listitem>
 <para>
  Brugeren må ændre i programmets kildekode og lave afledte programmer
  - forudsat at kildekoden kan fås.
 </para>
</listitem>
<listitem>
 <para>
  Brugeren må ikke indskrænke rettighederne for andre brugere i
  forhold til GPL.
 </para>
</listitem>
</itemizedlist>

<para>
Hvis man sammenligner dette med den type licenser, der ofte er på 
almindelig kommerciel software, så er GPL meget åben og det er
brugeren, som står stærkt med GPL i hånden.
</para>

<para>
Der findes i øvrigt mange licens-typer, som man kan læse mere om på <ulink
url="http://www.fsf.org/philosophy/license-list.html">http://www.fsf.org/philosophy/license-list.html</ulink>.
Det skal dog nævnes at dette link er hvad FSF mener om de enkelte
licenser (det er primært skrevet af Richard Stallman).
</para>

</sect1>


<sect1 id="Linuxkanmangeting">
<title>Linux er god til mange ting - samtidigt</title>

<para>
Linux er i sig selv lavet til at udnytte netværk. Da Linux er et
styresystem, der er født med multitasking og designet til at give
stor ydelse, kan du uden større problemer samtidigt køre 
webserver, 
<glossterm linkend="def-fjern-adgang">fjern-adgang</glossterm>, 
udbydelse af
<glossterm linkend="def-anonym-FTP">anonym FTP</glossterm>,
anvendelse af diske på andre maskiner, udnyttelse af netværksprintere,
e-postserver, nyhedsserver, søge i databaser, samt surfe på Internettet.
<indexterm><primary>anonym ftp</primary></indexterm>
</para>

<para>
Linux er et 
<glossterm linkend="def-32-bit-styresystem">32-bit styresystem</glossterm> 
til pc og andre platforme
(64-bit til Alpha), som enten kan erstatte DOS/Windows fuldstændigt
eller installeres på samme maskine som disse. De basale operationer
er normalt tekstbaserede, men efterhånden er der også mulighed for at
benytte grafiske værktøjer. Fra Microsoft-verdenen kender
de fleste problemet med, at installation af et program meget
ofte skal afsluttes med en genstart af maskinen, hvilket er kedeligt,
hvis der skal tredive 
<glossterm linkend="def-sikkerhedsopdateringer">sikkerhedsopdateringer</glossterm> på maskinen. 
<indexterm><primary>sikkerhedsopdateringer</primary></indexterm>
Linux er derimod nemt at vedligeholde for en erfaren systemadministrator,
da nye programmer normalt kan installeres over netværket.
Systemadministratoren skal således ikke hen og sidde ved maskinen for at
ændre på opsætningen eller tilføje nye programmer. En
anden stor fordel er, at Linux-maskinen kan opgraderes, mens den kører
uden at skulle genstartes.
</para>

<para>
I modsætning til Windows 95/98 kører programmerne under Linux i ægte
multitasking. Hvis et program er gået ned, kan det blot afsluttes fra
Linux uden, at dette påvirker stabiliteten af de øvrige programmer. På
den enkelte Linux-maskine kan flere personer dele maskinen (også på
samme tid) og undgå det rod, der tit opstår på en DOS/Windows-pc med
forskellige opsætningsfiler, der ændres uden central styring. På enhver
Linux- og Unix-maskine er der en "superbruger", kaldet
<emphasis>root</emphasis>, som er administrator af maskinen. Kun
<emphasis>root</emphasis> kan ændre den generelle opsætning. Hver
bruger oprettes på lige fod med andre og har normalt ikke rettigheder
til at slette eller ændre i andre brugeres filer og slet ikke
systemets filer. Den enkelte bruger kobler sig på med sit brugernavn
og en privat adgangskode. Hvis man ikke har adgangskoden, kan man ikke
komme ind på maskinen.
</para>

<para>
I Unix-verdenen hedder det grafiske vinduesystem "X Window System" (i
daglig tale X), og det følger også med til Linux. X-vinduesystemet er meget
stabilt og er teknisk set forud for andre 
alternativer. Den store fordel ved X er, at du via en netværksforbindelse
kan koble dig på andre Unix-arbejdsstationer og køre
programmer på disse maskiner. Programmerne kan være grafisk
baserede, og det grafiske output vises på din skærm.
Hver enkelt bruger kan vælge sin egen opsætning, så programmerne kører
med de vante farver, skrifttyper osv.
</para>

<para>
For at køre Linux med grafisk brugergrænseflade kræves mindst en 386
pc med 8 Mb hukommelse og minimum 50 Mb harddisk.  Normalt vil du dog
få meget større glæde af Linux-maskinen med 16 eller 32 Mb hukommelse;
f.eks. vil en 166 MHz Pentium pc med 32 Mb hukommelse og 500 Mb
harddisk give en potent Unix-arbejdsstation. Den arbejder hurtigt, du
får masser af programmer, og systemet er meget stabilt - altsammen for
meget få penge.  Det skal også nævnes, at nok har de fleste en Intel-baseret 
maskine, men Linux kører også fint på mange andre platforme.
</para>

</sect1>


<sect1 id="hvorLinux">
<title>Hvor bruges Linux i dag?</title>

<para>
Linux er i dag installeret af mange teknisk interesserede mennesker
hjemme og/eller på arbejdet. Mange installerer Linux og erstatter eller
supplerer Windows med Linux - enten på grund af de nye muligheder, der
ligger i Linux, eller på grund af utilfredshed med f.eks. 
Windows-programmers manglende stabilitet.
</para>

<para>
Mange firmaer bruger Linux som filserver for
Windows-klienter. Pga. stor ydelse 
og en endnu bedre stabilitet kommer Linux her ind og overtager Windows NT's
funktioner - og gør det bedre. Mange firmaer ønsker webservere
med databasetilgang, som skal kunne yde meget. Også her er
Linux et godt valg.
</para>

<para>
Internetudbydere anvender hyppigt Linux på grund af god <glossterm
linkend="def-skalerbarhed">skalerbarhed</glossterm>, høj driftsikkerhed,
let vedligeholdelse og en meget hurtig adgang til nyheder om
sikkerhedsproblemer og løsninger på disse.  Tiscali
(tidligere World Online eller Image Scandinavia) er en af de største Internetudbydere i
Danmark og bruger Linux som platform.
<indexterm><primary>skalérbarhed</primary></indexterm>
<indexterm><primary>driftsikkerhed</primary></indexterm>
</para>

<para>
På flere universiteter og andre læreanstalter er Linux blevet meget
udbredt på grund af adgangen til gratis programmer og muligheden
for at lave flerbrugersystemer til mange
studerende. Mange firmaer kører Linux i dag, enten for at få gode
udviklingsplatforme, som filservere eller oftest som brandmure
til at afskærme firmanetværk mod Internettet.
</para>

<para>
Internationalt er Linux kernen i store WAN-systemer (Wide Area Network). 
Her kan nævnes IKEA, US Postal Services, NASA og CERN, der alle er
karakteriseret ved, at de ikke nemt kunne få opfyldt specialiserede
ønsker hos de etablerede EDB-leverandører. I stedet har de valgt at få
fuld adgang til hele systemkoden og derefter lave præcis det system,
de ønsker.
</para>

<para>
En række danske firmaer - anført af Liga, SuperUsers, Kampsax Technology,
Netcetera, Xenux, Plomus, eHuset og Webvisor - sælger
specialløsninger og konsulent-tjenester baseret på Linux. Den mest
kendte succeshistorie er nok TeVefonen på TV2's tekst-tv, som blev
lavet af den danske afdeling af Grundig TV i samarbejde med 2M
Electronic, der også udvikler betalings-tv-løsninger til hoteller på
Linux. En anden succeshistorie er printerserverfirmaet Lasat Networks
(i-data), som baserer mange af deres produkter på Linux.
</para>

<para>
Linux vinder også frem indenfor 
<glossterm linkend="def-beowulf">Beowulf-klyngesystemer</glossterm> 
(eng. cluster).
I tilfælde hvor man skal bruge meget mere beregningskraft end hvad der
kan hentes ud af én maskine, så kobler man en masse (billige) maskiner
ind i samme højhastighedsnetværk og udnytter klyngens samlede kraft.
I dag har bl.a. Niels Bohr Institut, Datalogisk Institut ved
Københavns Universitet og Institut for Matematisk
Modellering på DTU lavet store Linux-klynger.
</para>

</sect1>

<sect1 id="Linuxhistorie">
<title>Historien bag Linux</title>
<indexterm><primary>Linux</primary><secondary>historien</secondary></indexterm>

<FIGURE ID="linus-fig" FLOAT="1">
<TITLE>Linus Torvalds</TITLE>
<GRAPHIC FILEREF="linus.&magic;"  SCALE="60"></GRAPHIC>
</FIGURE>

<para>
Hele projektet tog sin begyndelse på Helsinki Universitet i Finland omkring
1990.  Linus Torvalds tog et Unix-kursus på universitetet. Da han ikke havde
råd til at købe en kommerciel Unix, valgte han at bruge Minix. Minix er
skrevet af professor Andrew S. Tanenbaum ved Vrije Universitetet i
Holland. Kildeteksten 
til dette system fulgte med, men Linus var ikke tilfreds med det - hverken
design eller ydelse. Hans projekt, som den
<glossterm linkend="def-hacker">hacker</glossterm> han jo er, gik
derfor ud på at lave en bedre Minix end Minix. I øvrigt ville Linus
først have kaldt det for 
<!-- CS: I følge Linux FAQ skriver Linus, at det oprindeligt hed Freax -->
Freax, en kombination af free, freak og det obligatoriske x i Unix-verdenen, 
fordi han syntes at arbejdstitlen Linux var lidt for egocentreret. Men Ari Lemmke, 
som administrerede ftp-serveren, hvorfra Linus
offentliggjorde systemet syntes, at arbejdstitlen Linux var bedre.
<indexterm><primary>Linux</primary><SECONDARY>historie</SECONDARY></indexterm>
<indexterm><primary>Historie</primary><SECONDARY>Linux</SECONDARY></indexterm>
<indexterm><primary>hacker</primary></indexterm>
<indexterm><primary>Freax</primary></indexterm>
</para>

<para>
I modsætning til andre var Linus visionær og havde en god timing. Den
25. august 1991 indbød han gennem en nyhedsgruppe på det meget spæde
Internet andre til at deltage i projektet. Han overdrev ikke om, hvad
han havde lavet indtil da: "...it will probably never support anything
other than AT-harddisks" (Det vil sikkert aldrig understøtte andet 
end AT-harddiske). 
</para>

<para>
Kendetegnet for det nye Linux-projekt var, at det skulle være et frit
Unix-lignende styresystem til Intel 80386 maskiner, og at enhver skulle
have lov til at arbejde med kildeteksten og lave tilføjelser. Hvis andres
tilføjelser til kildeteksten gjorde, at Linux virkede bedre, blev en
ny version af Linux frigivet med tilføjelserne.
</para>

<para>
Linux version 0.01, der blev frigivet 17. september 1991, kunne
oversættes på en Minix-maskine og var ikke andet end et stykke
legetøj. Tingene tog dog hurtigt fart: 5. oktober 1991 blev Linux version 0.02
 annonceret - en kommandofortolker (BASH) og en frit
tilgængelig C-oversætter (GNU-projektets <command>gcc</command>) kørte, men
ikke meget
mere. Linux var stadig afhængig af Minix, og Linus' vurdering var på
det tidspunkt, at det nok mest var et hobbyprojekt, da Linus
forventede, at en anden fri Unix - med navnet
<emphasis>HURD</emphasis> - snart ville blive frigivet. HURD skulle
være bedre designet end Linux, men er i skrivende stund stadig ikke
klar til almindelig brug! Mottoet er tilsyneladende: "Den, der venter 
på noget godt, må selv tage fat, hvis man ikke vil vente for længe." Tænk 
hvis Linus også havde ventet...
I mellemtiden har historien vist, at Linux var værd at satse på.
</para>

<para>
Kort før julen 1991 blev version 0.11 frigivet, og nu var
Linux et selvstændigt system. Minix var ikke længere nødvendig. På det
tidspunkt blev der frigivet nye versioner ca. hver 14. dag eller oftere.
Kernen var hverken fejlfri eller fuldt udviklet. Det var virkelig et
system fra dengang, hvor "Mænd var mænd og skrev deres egne
enhedsdrivere" - citat Linus Torvalds.
</para>

<para>
Derefter gik det slag i slag under dygtig ledelse af Linus
selv. Allerede to år senere havde Linux virkelig taget form. Der var
allerede på det tidspunkt gratis Linux-distributioner til rådighed på
Internettet. På den måde kunne man nu installere styresystemet, et hav
af Unix-værktøjer, LaTeX (til at skrive rapporter) samt oversættere til
Pascal, C og C++. X-vinduesystemet kørte næsten
stabilt. Selve kernen nåede 13. marts 1994 den magiske
version 1.00, som var det første stabile mål. Siden hen er
udviklingstempoet mangedoblet, og nye kerner kommer ofte. 
Normalt er det ikke nødvendigt at
følge med dette tempo, men det understreger den rivende udvikling, der er
i gang. Understøttelse af ny hardware kommer meget hurtigt. Udviklingen sker
jo i en dynamisk verden med nem og hurtig kontakt vha. e-post mellem alle, som
deltager i udviklingen af fremtidens Linux-systemer.
</para>


<para>
Det kan nævnes, at i 1992 var der ca. 1000 personer, som kørte Linux,
og kildeteksten til Linux-kernen var på ca. 40.000 liniers tekst. I dag
(august 2001) med Linux-kerne 2.4, er kerneteksten vokset til over 3
millioner linier, og den indeholder over 100 millioner tegn. Antallet af
Linux-brugere er tilsvarende vokset til ca. 70 millioner ifølge IDC.
</para>

<para>
Endelig skal det retfærdigvis også nævnes, at Linux aldrig har fået så
stor succes, hvis det ikke var for bl.a. GNU-programmerne (se GNU-logoet i
<xref linkend="gnu-fig">). GNU (<ulink
url="http://www.gnu.org">http://www.gnu.org</ulink>) 
er en samling af højkvalitetssoftware,
udviklet af Free Software Foundation (FSF - 
<ulink url="http://www.fsf.org">http://www.fsf.org</ulink>). 
</para>


<FIGURE ID="gnu-fig" FLOAT="1">
<TITLE>GNU-logoet</TITLE>
<GRAPHIC FILEREF="gnu.&magic;"  SCALE="100"></GRAPHIC>
</FIGURE>

<para>
FSF ledes af Richard M. Stallman (RMS), som startede og er
hoveddrivkraft i udviklingen af GNU Emacs (en stærk <glossterm
linkend="def-editor">editor</glossterm>) og GNU C-oversætteren
(gcc). GNU software er i dag en vigtig hjørnesten af alle Linux-distributioner.
Spørger man RMS selv fastholder han at Linux ikke skal
kaldes Linux, men GNU/Linux, også selvom et Linux-system i dag har
mange komponenter, som ikke er fra GNU-familien eller Linux-kernen selv
(f.eks. XFree86, KDE, pine, Netscape).
<indexterm><primary>RMS</primary></indexterm>
<indexterm><primary>Richard M. Stallman</primary></indexterm>
<indexterm><primary>GNU C</primary></indexterm>
<indexterm><primary>editor</primary></indexterm>
</para>


<FIGURE ID="RMS-fig" FLOAT="1">
<TITLE>Richard M. Stallman
</TITLE>
<GRAPHIC FILEREF="rms.&magic;"  SCALE="40"></GRAPHIC>
</FIGURE>

<para>
I øvrigt kan følgende link være interessant for de Linux-historisk
interesserede: 
<ulink url="http://liw.iki.fi/liw/texts/linux-anecdotes.html">http://liw.iki.fi/liw/texts/linux-anecdotes.html</ulink>.
<!-- Tux' historie - <ulink
url="http://www.woodsoup.org/~sbaker/tux/doc/">http://www.woodsoup.org/~sbaker/tux/doc/</ulink> -->
</para>

<para>
Der er sket meget siden. Linus og mange tusinde softwareudviklere
fra hele verden har været med til at skabe et professionelt
multitaskingsystem. I dag er der understøttelse af en utrolig stor
mængde hardware og til mange platforme: Intel 386 og nyere samt 
tilsvarende AMD- og Cyrix-processorer,
Alpha, PowerPC, Sparc, Amiga, Mips og ARM-baserede små indlejrede systemer (Se
Yopy på <xref linkend="yopy-fig">) og endda IBM's mainframe S/390 (Se
<xref linkend="S390-fig">) kan også køre Linux. Desuden er der hertil
efterhånden en hel stribe Linux-distributioner, dvs. en samling af
Linux-programmer, der sammen med Linux-kernen udgør et fuldstændigt
system med enormt mange applikationer, 
<glossterm linkend="def-services">services</glossterm>,
værktøjer og programmeringssprog.
</para>

<para>
En af de mindre maskiner, som kører Linux er <ulink
url="http://wearables.stanford.edu/hardware.html">http://wearables.stanford.edu/hardware.html</ulink>.
Maskinen, som kan ses på <xref linkend="matchbox-fig">, kører Red Hat
5.2 og man kan logge ind på den som guest med <command>ssh -l guest
wearables.stanford.edu</command>.
</para>

<FIGURE ID="matchbox-fig" FLOAT="1">
<TITLE>Linux webserver på størrelse med tændstiksæske</TITLE>
<GRAPHIC FILEREF="matchbox.&magic;"  SCALE="50"></GRAPHIC>
</FIGURE>


<FIGURE ID="yopy-fig" FLOAT="1">
<TITLE>Yopy PDA</TITLE>
<GRAPHIC FILEREF="yopy.&magic;"  SCALE="50"></GRAPHIC>
</FIGURE>

<FIGURE ID="S390-fig" FLOAT="1">
<TITLE>IBM S/390 mainframe</TITLE>
<GRAPHIC FILEREF="S390.&magic;"  SCALE="50"></GRAPHIC>
</FIGURE>

<para>
Linux begrænser sig faktisk ikke bare til færdige maskiner. Linux in a
box (LIAB) 
(<ulink url="http://www.liab.dk">http://www.liab.dk</ulink>) er et dansk
eksempel på, at man selv kan bygge special-computere og få Linux til at
køre til de ønskede formål.
</para>


<FIGURE ID="LIAB-fig" FLOAT="1">
<TITLE>Linux in a box</TITLE>
<GRAPHIC FILEREF="liab.&magic;"  SCALE="50"></GRAPHIC>
</FIGURE>

<indexterm><primary>Linux</primary><secondary>embedded brug</secondary></indexterm>
<indexterm><primary>Embedded Linux</primary></indexterm>

<para>
En glimrende overbliksartikel om Linux i embeddede systmer kan læses på 
<ulink url="http://www-106.ibm.com/developerworks/linux/library/l-embl.html">http://www-106.ibm.com/developerworks/linux/library/l-embl.html</ulink>.
</para>


</sect1>

<sect1 id="distributioner">
<title>Valg af distribution</title>
<indexterm>
 <primary>Linux</primary>
 <secondary>distributioner</secondary>
</indexterm>
<indexterm> <primary>Distributioner</primary> </indexterm>

<para>
Der er som nævnt tidligere mange forlag, der udgiver hver sin udgave
af Linux (ofte kaldet en distribution). Den vigtigste forskel mellem
de forskellige udgaver er nok installationsprogrammet, men derudover
er der to forskellige systemer til at distribuere programmer til
Linux. Det ene kaldes RPM (for "Red Hat Package Manager") og det andet
kaldes DPKG (for "Debian Package"). Af de her beskrevne udgivelser af
Linux benytter Red Hat, Mandrake og SuSE RPM-systemet mens Corel
benytter DPKG-systemet.
</para>

<para>
Vi har valgt Red Hat, Mandrake og SuSE, fordi de alle er nemme distributioner
at gå til for en begynder og fordi de er udbredte - dvs. der er mange
folk som kan hjælpe dig med at installere.  For den mere erfarne er de
tre distributioner stadig et godt valg.  Corel Linux er meget nem at
installere og er derfor på vej til at blive integreret i bogen.  Af
andre kendte distributioner er der Slackware - som har været god,
Debian - som er teknisk rigtig
god og drevet af en stor non-profit organisation :-) 
OpenLinux fra Caldera er også værd at
følge. Corel Linux er baseret på Debian og bliver særdeles
interessant at følge i den kommende tid.
</para>

<para>
De fleste af distributionerne kommer med en licens, som gør at du
frit må kopiere Linux-cdrom'erne, men se dig lidt for. Debian er fri -
og kan altid kopieres frit. Red Hat, Mandrake, SuSE og Corel har alle en 1-cd
version, der kan kopieres frit.  OpenLinux fra Caldera må ikke
kopieres og Red Hat, Mandrake og SuSE sælger store værker med 5-6 cdrom'er,
hvor der på nogle af skiverne er ikke-frie programmer du ikke kan
kopiere lovligt.
</para>

</sect1>

<sect1 id="generelle-boeger">
<title>Bøger og dokumentation</title>
<para>
Før du skal i gang med at installere,  vil vi nævne, at der på 
installations-cdrom'en ofte findes dokumentation omkring 
installationen.
</para>

<para>
På Red Hats cdrom findes filen
<filename>/doc/rhmanual/manual/index.htm</filename>, der er en
manual, hvor der står en masse om installation og drift af et Red Hat
system. En bog "Red Hat - getting started" kan du finde på samme cdrom
under <filename>/doc/rhgsg/gsg/index.htm</filename>.
Generelt indeholder kataloget <filename>/doc/</filename>
en masse nyttige informationer.
</para>

<para>
På Mandrakes cdrom ligger der en vejledning i filen  
<filename>install.htm</filename> og lidt mere om Mandrake generelt 
i filen <filename>index.html</filename>.
</para>

<para>
På <ulink url="http://www.gnuskole.dk">http://www.gnuskole.dk</ulink> 
findes en stor dansk Linux-bog mange kan have glæde af - lige til at
downloade eller læse på nettet.
</para>

<para>
På en SuSE evaluerings-cdrom kan du under
<filename>/docu/</filename> finde en bog om SuSE, dog
primært på tysk. En engelsk version findes også som tekstfil eller PostScript-fil.
</para>

<para>
Vi kan også nævne, at du måske kan have glæde af nogle bøger om Linux generelt:
</para>

<itemizedlist mark="bullet" spacing="compact">

<listitem>
<para>
Running Linux, 
<emphasis>Matt Welsh and Lar Kaufman</emphasis>,
O'Reilly &amp; Associates, Inc.
</para>
</listitem>

<listitem>
<para>
LINUX - Configuration and Installation,
<emphasis>Volkerding et al</emphasis>, 
M &amp; T Books 1998,
IDG Books.
</para>
</listitem>

<listitem>
<para>
Linux Secrets, 
<emphasis>Naba Barkakati</emphasis>, IDG Books.
</para>
</listitem>

<listitem>
<para>
Essential System Administration,
<emphasis>Æleen Frisch</emphasis>,
O'Reilly & Associates, 2nd edition</para>
</listitem>

<listitem>
<para>
Linux - teori og praksis for pc-brugere, 
<emphasis>Christian Hildebrandt-Nielsen</emphasis>,
Teknisk Forlag 1999 (med 2 cdrom'er).
</para>
</listitem>



</itemizedlist>

</sect1>

</chapter>

