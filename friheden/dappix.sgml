<chapter id="friheden-dappix">
<title>Dappix skal ikke installeres - bare startes op</title>


<para>
Dette er en guide, som kan hjælpe dig hurtigt igang med Dappix 3.3 version 2003-10-23, et gratis alternativ til MS Windows ®. 
</para>

<para>
Dappix 3.3 er en dansk udgave af Knoppix Linux 3.3. CD'en indeholder alt, hvad der skal til for at køre tekstbehandling, regneark, forbinde sig til internet og faktisk en del flere muligheder end du ser på en standard MS Windows ® installation. 
</para>

<para>
Dette dokument er skrevet 100% ved hjælp af Dappix-2003-10-23, hentet fra http://tyge.sslug.dk/ knoppix.  Tekstbehandlingssystemet er OpenOffice 1.0.3, og skærmbillederne er taget med skærm-indfangeren KSnapshot.  
</para>

<para>
Du sidder nok med en Dappix CD, som du måske har fået af en blankøjet Linux nørd.  Vedkommende har sandsynligvis også bildt dig ind, at du kan komme op at køre med Linux på din PC på under 2 timer, og at du bagefter ikke vil savne MS Windows ®.
</para>

<para>
Nu får vi så at se, om han har ret...
</para>

<para>
En anden vigtig forudsætning er, at du har en PC med CD-ROM, printer, mus og 
tastatur. Den behøver ikke være helt ny, men det er bedst, hvis den ikke er meget mere end tre år gammel.
</para>

<sect1 id="dappix-cd">
<title>Start Dappix fra CD'en</title>

<para>
Nu vil vi starte Dappix Linux op uden at installere noget på harddisken, som en slags 'prøvetur i bilen'. Dette kan man ikke gøre med MS Windows ® !
</para>


<orderedlist>
<listitem>
 <para>
Du starter din PC ved at tænde for den. 
 </para>
</listitem>
<listitem> 
 <para>
Du skal proppe Dappix CD'en i CD-skuffen og lukke for den igen. 
 </para>
</listitem>
<listitem> 
 <para>
Så skal du genstarte maskinen - tryk på PC'ens reset knap eller sluk og tænd igen.
 </para>

<para>
Sagen er at Dappix CD'en skal ligge i maskinen, når du starter den, så hvis du allerede havde CD'en i maskinen, kunne du have sprunget 1-3 over.
</para>

</listitem>

<listitem>
<para>
Når PC'en starter skal du trykke på den knap, der får BIOS bootmenuen frem. På min maskine er det F12, men det varierer meget fra PC til PC. Som regel står det på skærmen under opstart, hvilken knap man skal trykke på. 
</para>
</listitem>

<listitem>

<para>
I PC'ens bootmenu skal man vælge at starte PC'en op direkte fra CD-drevet. Det kan man også, hvis man går ind i BIOS opsætningen, men så bliver indstillingen permanent. Hvis du ikke kan finde ud af, hvordan man gør dette, skal du spørge en PC-kyndig. Måske ham der solgte dig maskinen.
</para>
</listitem>

<listitem>

<para>
Nu starter maskinen op, og man ser opstarts billedet her, eller måske blot de tre nederste linjer af billedet.
Her trykker man blot på Enter knappen (linjeskift), og Dappix starter op. 
Du vil se en masse tekst ryge hen over skærmen, mens Dappix finder ud af, hvordan din maskine er sat sammen.
På visse gamle maskiner kan man godt blive udsat for at skulle svare på nogle skærmkonfigurations spørgsmål. Her kan man blot trykke på Enter (linjeskift) eller Mellemrums tasten.
</para>
</listitem>

<listitem>


<para>
Der går fra 1 til 3 minutter, afhængig af hvor gammel din maskine er, så har du Dappix skrivebordet klar. Det ser nogenlunde ud som billedet her.
Hvis du er vant til MS Windows ®, finder du blandt andet ud af, at Start knappen er udskiftet med en K knap, og at man for at starte programmer på skrivebordet ikke dobbelt klikker, men blot klikker en enkelt gang.
Ellers gælder de fleste af MS Windows ® shortcuts - f.eks. ALT-F4 for at lukke programmer - også i dette Dappix miljø.  
</para>
</listitem>



</orderedlist>
</sect1>

<sect1 id="dappix-skrivebordet">
<title>Skrivebordet</title>

<para>
Du får hurtigt brug for at ændre dit skrivebord, så det passer dine ønsker. Indstillingerne forsvinder dog, når du slukker for maskinen, hvis du ikke har lavet permanent hjemmemappe. Hvordan dette gøres beskrives på side 7.
</para>

<para>
For at indstille skrivebordet kan du gøre følgende: 
</para>

<orderedlist>
<listitem>
 <para>
Generel opsætning: 
</para>
<para>
Klik K-&gt;Opsætning-&gt;Guide til opsætning af skrivebordet. 
Dette vil guide dig igennem en simpel skrivebords-opsætnings procedure.
</para>

</listitem>
<listitem> 
<para>
Indstilling af program panelet - den nederste bjælke med mest anvendte programmer:
</para>

<para>
Højreklik-&gt;K-&gt;PanelMenu. Her kan du sætte justere knapperne, så de passer dig.
</para>
</listitem>
</orderedlist>

<sect2 id="dappix-stifinder">
<title>
Stifinder
</title>

<para>
Til formålet at finde rundt i filerne på harddisken findes Konqueror. 
Konqueror startes ved at klikke på huset i panelet i bunden af skrivebordet.
</para>

<para>
Du åbner på den måde hjemme mappen /home/knoppix. Her skal du kun gemme 
filer, hvis du har lavet permanent hjemme mappe, som beskrives senere. 
Ellers findes de ikke næste gang, du starter Dappix.
</para>

<para>
Hvis du vil tilgå filer på en harddisk, kan du blot klikke på harddisk 
ikonet på skrivebordet som før beskrevet.
</para>

<para>
Omdøbning, flytning og kopiering af filer foregår på samme måde som i 
MS Windows ® Stifinder:  Højreklik på filen og vælg den operation du vil foretage.
</para>

<para>
Drag & drop, CTRL-C (kopier) og CTRL-V (indsæt), virker også som man er 
vant til fra Windows ®, hvis man kan lide at bruge de funktioner i filhåndtering.
</para>
</sect2>


<sect2 id="dappix-tekstbehandling">
<title>Tekstbehandling</title>

<para>
Der er tre kontorpakker på Dappix: OpenOffice, Koffice og AbiWord. Du finder kontorprogrammerne under K-&gt;Kontorprogrammer. 
</para>

<para>
Her er OpenOffice nok den mest populære, men de tre systemer har hver deres gode sider. 
</para>

<para>
OpenOffice kan læse og skrive Microsoft Word filer og har retskrivningsordbøger på dansk, engelsk, tysk, fransk, italiensk, spansk, norsk og svensk. Det vil for eksempel sige, at du får understreget dine "foklert stauede or såm du ser" på dette billede.
</para>
</sect2>

<sect2 id="dappix-regneark">
<title>Regneark</title>

<para>
Dappix indeholder også flere dansk sprogede regnearks programmer: OpenOffice Calc, Kspread og Gnumeric.
</para>

<para>
Hvis du kender f.eks. MS Excel ®  vil du se, at disse gratis løsninger er lige så intuitive og brugervenlige.
</para>

<para>
Her kan du for eksempel lave dit IT budget med OpenOffice Calc.
</para>
</sect2>


<sect2 id="dappix-internet">

<title>Internet</title>

<para>
Hvis du sidder i et lokal netværk hopper Dappix måske automatisk på nettet! 
Ellers findes netværks opsætning under K-&gt;KNOPPIX-&gt;Network/Internet.   
</para>

<para>
Når du så er på, har du den dansksprogede Mozilla internet browser ved M- ikonet i program panelet og Konqueror browseren som globusen ved siden af.
</para>

<para>
Her ser du Skåne Sjælland Linux Usergruppes hjemmeside i Mozilla.
</para>
</sect2>

<sect2 id="dappix-mail">
<title>Mail</title>

<para>
Email kan nemt tilgås med K-&gt;Internet-&gt;KMail eller med Mozillas email klient. Der findes rigeligt med råd om både internet og mail opsætning i bogen "Friheden til at vælge" på CD-en. file:///usr/share/doc/linuxbog-alle-html/html/email-med-kmail.html#kmail-til-kde.
</para>

<para>
Her ser du Kmail i brug.
</para>
</sect2>

<sect2 id="dappix-kalender">
<title>Kalender</title>

<para>
Skal du bruge en avanceret elektronisk kalender, som du eventuelt deler over lokalnettet med andre, har du KOrganizer under  K-&gt;Kontorprogrammer-&gt;Utilities.
</para>

<para>
KOrganizer kan holde styr på alle dine gøremål og dine aftaler. 
</para>
</sect2>


<sect2 id="dappix-undervisningsprogrammer">
<title>Undervisningsprogrammer</title>

<para>
Man finder rigeligt med spil og undervisningsprogrammer på Dappix - her nævnes nogle af de vigtigste undervisningsprogrammer: 
</para>

<itemizedlist mark="bullet">
<listitem>
<para>
TuxType, K-&gt;Spil-&gt;TuxType, er et rigtigt sjovt program til at lære de mindste at skrive på et tastatur. 
</para>
<para>
Det gælder om af finde bogstaverne på fiskene på tastaturet. så løber pingvinen hen og spiser fisken.
</para>
</listitem>
<listitem> 
<para>
KTouch, K-&gt;Undervisningsprogrammer-&gt;Miscellaneous-&gt;KTouch , er et program for de lidt større børn og voksne, der bruges til at forbedre skrivehastighed med 10 finger systemet.
</para>
</listitem>
<listitem> 
<para>
KEduca, K-&gt;Undervisningsprogrammer-&gt;Tools-&gt;KEduca, bruges  til at fremstille - og udføre - prøver med vha. pc (det mange kalder et 'E-learning program')
</para>

<para>
Først laver man prøven ved hjælp af meget god vejledning. Dernæst sætter man eleverne til at udføre den.
</para>
</listitem>
<listitem> 
<para>
Solfege, K-&gt;Multimedia-&gt;Sound-&gt;GNU Solfege, er til at træne musik ører med. 
</para>

<para>
Man kan øve toner og takter og en masse andre ting.
</para>
</listitem>
<listitem> 
<para>
TuxPaint, K-&gt;Multimedia-&gt;Grafik-&gt;Tuxpaint, er et tegneprogram for de små.
</para>

<para>
Det er meget nemt at bruge for små børn.
</para>
</listitem>
<listitem> 
<para>
GIMP, K-&gt;Multimedia-&gt;Grafik-&gt;GIMP,  er et tegneprogram for de store. 
</para>

<para>
Det et et temmeligt avanceret billed behandlings program, som ikke efterlader mange ønsker for den professionelle bruger.
</para>
</listitem>
<listitem> 
<para>
KGeo, K-&gt;Undervisnings programmer-&gt;KGeo,  er et geometri trænings program for skolebørn.
</para>
</listitem>
</itemizedlist>

</sect2>

<sect2 id="dappix-printer">
<title>
Printeropsætning
</title>

<para>
Du får sikkert brug for at sætte en printer til din PC. Det gøres med  K-&gt;KNOPPIX-&gt;Configure-&gt;Configure Printers.
</para>

<para>
Her klikkes blot på Tilføj Printer og du ledes gennem opsætningen. Dette kræver opretning af permanent hjemmemappe for at gemme opsætningen til næste gang du bruger Dappix. Hvordan dette gøres forklares senere i artiklen.
</para>
</sect2>

<sect2 id="dappix-andre-programmer">
<title>
Andre programmer
</title>

<para>
Her nævnes blot et fåtal af resten af de programmer som endnu ikke er beskrevet i denne korte introduktion, men som absolut skal prøves.
</para>


<itemizedlist mark="bullet">
<listitem>
<para>
Skrivebords deling
</para>

<para>
For at dele dit skrivebord med andre, der bruger 
Dappix (eller VNC til MS Windows ® ) på nettet skal du trykke på K-&gt;System-&gt;Skrivebordsdeling og 
invitere 'gæster'.
</para>

<para>
Gæsten kan så logge på dit skrivebord med K-&gt;Internet-&gt;Extern Skrivebordsforbindelse 
og taste kodeord.
</para>
</listitem>
<listitem> 
<para>
CD-brænding
</para>

<para>
Du har et super nemt CD-brænder program till rådighed. K3b kan bruge de fleste CD-rom brændere og det minder meget om de gængse MS Windows ® brændeprogrammer. 
</para>

<para>
Du finder det som K-&gt;System-&gt;K3b.
</para>
</listitem>
<listitem>
<para>
Høre musik
</para>

<para>
For at høre CD, WAV, OGG og MP3 filer skal man bruge programmerne under K-&gt;Multimedia-&gt;Sound  f.eks. XMMS. 
</para>

<para>
Hvis du vil lave om på lydindstillingerne, kan du bruge mixerpulten Kmix under  K-&gt;Multimedia-&gt;Sound-&gt;KMix.
</para>
</listitem>
<listitem>
<para>
Se DVD film
</para>

<para>
Hvis du har DVD afspiller på din PC kan du afspille film med Xine. Den ligger under K-&gt; Multimedie-&gt;Video-&gt;Xine media player. Xine kan også bruges til at afspille andre medier med.
</para>
</listitem>

</itemizedlist>

</sect2>
</sect1>

<sect1 id="dappix-ikke-skrive-og-dog">
<title>Aktiver brug af harddisken</title>

<para>
Før du går igang for alvor - som et supplement eller alternativ til f.eks. MS Windows ®, -  skal du vide, at Dappix, som standard starter op i RAM uden at ville skrive på din harddisk. Det skal man tvinge den til!
</para>

<para>
Der er 2 måder at aktivere skrivning til harddisken på. Simpel montering og permanent hjemme mappe.
</para>

<sect2 id="dappix-skrive-via-montering">
<title>Simpel montering</title>

<para>
Man kan uden videre montere en eksisterende MS Windows ® FAT - eller en Linux -  harddisk partition til at skrive på. Det skal blot gøres på ny, hver gang man starter Dappix op, og derfor er det lidt trættende i længden.
</para>


<orderedlist>
<listitem>
<para>
For at montere en harddisk partition:
</para>
</listitem>
<listitem> 
<para>
Først højre-klik på harddisk ikonet på skrivebordet  og vælg Montér.
</para>
</listitem>
<listitem>
<para>
Herefter kan du klikke på ikonet og læse alle filerne på denne partition.
</para>
</listitem>
<listitem> 
<para>
Aktivering af skrivning på harddisken fås først ved
</para>
</listitem>
<listitem>
<para>
 at højre-klikke på harddisk ikonet igen og vælge 'Change read/write mode'.
</para>
</listitem>
<listitem> 
<para>
Du bliver spurgt, om du virkelig mener det, og du klikker Yes.
</para>
</listitem>
<listitem>
<para>
Så skal du - igen for tredje gang - højreklikke på harddisk-ikonet på skrivebordet, vælge Egenskaber og derefter Enhed. Her skal der ikke være et kryds ved Læs-kun. Et kryds fjernes ved at klikke på det. 
</para>
</listitem>
</orderedlist>
</sect2>

<sect2 id="dappix-skrive-permanent-hjemme-mappe">
<title>Permanent hjemme mappe</title>

<para>
Hjemme mappen i Dappix kaldes <filename>/home/knoppix</filename> og det er der, du gemmer dine filer og opsætninger. Den svarer omtrent til <filename>C:\Dokumenter</filename> i MS Windows ®.
</para>

<para>
Som standard ligger <filename>/home/knoppix</filename> i RAM.
</para>

<para>
For at få Dappix til at benytte harddisken til hjemme mappen og derved gemme skrivebordet, filer og indstillinger fra gang til gang, skal man lave et par småting.
</para>

<orderedlist>
<listitem>
<para>
Klik K-&gt;Knoppix-&gt;Configure-&gt;Create a persistant KNOPPIX home directory
</para>
</listitem>
<listitem> 
<para>
Klik 'Yes' for at lave en hjemme mappe til dine filer.
</para>
</listitem>
<listitem> 
<para>
Vælg en harddisk partition - /dev/hda1 er typisk din MS Windows ® partition - og klik på OK.
</para>
</listitem>
<listitem> 
<para>
Til spørgsmålet, om man vil bruge en hel partition, vælges No. ELLERS SLETTES HELE PARTITIONEN - EN EVENTUEL MS Windows ® INSTALLATION!
</para>
</listitem>
<listitem> 
<para>
Der angives herefter, det antal megabytes, man vil bruge til Linux på partitionen. Her vælges et antal, for eksempel 30, og klikkes OK.
</para>
</listitem>
<listitem> 
<para>
Der spørges så, om du vil kryptere dine data. Her anbefales det at vælge No.
</para>
<para>
Alternativt skal du bruge et langt kodeord, hver gang du starter knoppix op.
</para>
</listitem>
<listitem> 
<para>
Klik OK herefter. 
</para>
</listitem>
<listitem> 
<para>
Egentlig er du nu færdig med hjemmemappen, men du bør lave din nye hjemmemappe om til et ext3 filsystem, som er meget fejl-sikker i forbindelse med pludselig slukning af maskinen: 
</para>

<para>
Åbn  K-&gt;KNOPPIX-&gt;Root Shell og udfør kommandoerne
</para>

<screen>
mount /mnt/hda1<literal>&lt;enter&gt;</literal>
tune2fs -j /mnt/hda1/knoppix.img <literal>&lt;enter&gt;</literal>
umount /mnt/hda1 <literal>&lt;enter&gt;</literal>
</screen>

<para>
Og til sidst ALT-F4 for at lukke kommando boksen.
</para>
</listitem>
</orderedlist>

<para>
Nu er din Knoppix "harddisk" - som ligger på dit MS Windows ® drev -  helt klar, og du skal nu genstarte din maskine og skrive knoppix home=scan efter boot: når den viser dig boot skærmen som ses på næste billede.
</para>

<para>
Derefter kan du så -gemme filer på <filename>/home/knoppix</filename>, som er din Linux 'harddisk'.  
</para>
</sect2>
</sect1>

<sect1 id="installer-knoppix-til-harddisk">
<title>Installér Dappix på din harddisk</title>

<para>
Knoppix er en smule langsom at starte fra cd-drevet. Det er også lidt irriterende, at man ikke kan bruge CD-drevet, når man bruger knoppix. Der er to måder at undgå dette på ved installation af Dappix på harddisken:  Simpel Installation og Debian Installation. 
</para>

<para>
Simpel Installation bliver beskrevet i det følgende, hvorimod Debian Installation, som er en rigtig installation af Debian Linux, ikke vil blive beskrevet her, udover at det er forholdsvis enkelt: Man åbner K-&gt;KNOPPIX-&gt;Root Shell og udfører kommandoen
</para>

<screen>
knx-hdinstall <literal>&lt;linjeskift&gt;</literal>
</screen>

<para>
hvorefter man guides igennem installations proceduren på engelsk. 
</para>

<para>
Du skal nok have tilegnet dig lidt viden om harddisk partitioner og Linux, før du tør udføre en Debian Installation.
</para>

<sect2 id="dappix-simpel-installation">
<title>Simpel Installation</title>

<para>
Denne installations måde er blot en kopiering af Dappix CD'en til roden af en af harddisk partitionerne, f.eks. til en allerede installeret MS Windows ® partition på <filename>/mnt/hda1</filename>.
</para>

<para>
Bemærk: Man kan sagtens have en MS Windows ® installation og en simpel Dappix installation på samme harddisk partition. Der er absolut INGEN fælles filer til fælles mellem de to operativ systemer, så de blander sig ikke i hinandens 'arbejde'.
</para>

<para>
Fordelene ved at lave denne installation er primært en større performance ved programkørsel, og at du får frigivet dit CD/DVD drev lige efter start, så du kan bruge det til andre ting - f.eks. til at se DVD film med.
</para>

<para>
Du skal have mindst 701 Megabyte ledig på din harddisk partition for at udføre installationen.
</para>

<para>
Sådan udføres Simpel Installation:
</para>

<orderedlist>
<listitem>
<para>
Genstart maskinen med Dappix CD'en i cd-drevet som normalt.
</para>
</listitem>
<listitem>
<para>
Ved boot opstarts billedet - som vist til venstre - angives 
</para>
<screen>
boot: knoppix tohd=/dev/hda1,
</screen>
<para>
hvor <filename>/dev/hda1</filename> kan erstattes med den harddisk partition, som du vælger. På en almindelig PC er /dev/hda1 første partition på en IDE harddisk, og sædvanligvis er det der, man finder MS Windows ®..
</para>

</listitem>
<listitem>
<para>
Dappix går igang med at kopiere alle filerne fra 
</para>

<para>
CD'en til harddisken. Hav tålmodighed, det kan tage op til 40 minutter på en halvgammel PC, men normalt er det overstået på under 10.
</para>
</listitem>
<listitem>
<para>
Når kopieringen er færdig, starter Dappix op ved at bruge en slags snyde CD-rom, som den har lagt på harddisken.
</para>
</listitem>
<listitem>
<para>
I fremtiden skal du stadig have CD-rommen i drevet under opstart, og du skal bruge opstart kommandoen
</para>

<screen>
boot: knoppix fromhd=scan
</screen>

<para>
for at tvinge Dappix til at bruge 'harddisk CD-rommen'. Men du kan tage CD'en ud efter opstart og bruge drevet til andet end Dappix.
</para>
</listitem>
</orderedlist>
</sect2>
</sect1>

</chapter>
