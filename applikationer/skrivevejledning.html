<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/REC-html40/loose.dtd">
<HTML>
<HEAD>
<!-- Husk titel. Skal begynde med "SSLUG - " -->
   <TITLE>SSLUG - Skrivevejledning for applikationsbogen</TITLE>
<LINK REL="STYLESHEET" HREF="/style/sslug.css" TYPE="text/css">
</HEAD>
<BODY>
<!-- Text start -->

<H1 align="center">Skrivevejledning til applikationsbogen</h1>

<p>Denne side handler om <b>hvordan</b> vi gerne ser at man skriver i
applikationsbogen. Hvis du vil vide <b>hvad</b> vi gerne ser skrevet
om, så kig på vores <a href="todo.html">todo liste</a>.</p>

<p>Det tekniske først: Bogen er skrevet i SGML &ndash; du kan læse
bogen "Linux &ndash; friheden til at skrive dokumentation" om hvordan
det rent teknisk fungerer. Den kan du finde på <a
href="http://www.linuxbog.dk/">http://www.linuxbog.dk/</a>.</p>

<h2>Generelt</h2>

<p>Bogens målgruppe er personer der er relativt nye indenfor Linux, og
ikke har 10 års erfaring med at finde programmer til Unix, søge på
freshmeat, rpmfind.net, får KDE eller Gnome digest, osv. Programmer
der løser 99% af en opgave og er nemme at bruge/gå til, er gode
programmer at beskrive, fremfor programmer der løser 110% af en
opgave, men kræver memorering af 18 kommandolinie options, en dyb
forståelse af syntaksen i perl, regulære udtryk og asynkron montering
af NFS filsystemer. Der skal også være plads til den sidste slags
programmer, men hvis der mangler en "programtype", så start med at
skrive om den første slags.</p>

<p>Vi ser gerne bogen skrevet i "vi" form &ndash; ordet "jeg" er
bandlyst. Til gengæld skriver vi til vores læser som "du" &ndash; og
forsøger at undgå brugen af ordet "man".</p>

<p>Mads har en personlig kæphest i tankestreger. En tankestreg ser
sådan her ud &ndash; og kan ikke skrives på nogen anden måde. Det er et
ord, efterfulgt af et mellemrum, efterfulgt af koden "ogtegn""ndash""semicolon"
efterfulgt af et mellemrum, og så et nyt ord.</p>

<p>Forsøg at begrænse antallet af referencer til Windows. Brug den
fulde form: "Microsoft Windows" hvis Windows skal omtales. Skriv
gerne noget ala "I modsætning til andre operativsystemer, som
f.eks. Microsoft Windows, eller Macintosh OS X" osv.</p>

<p>Henvisninger til URL'er skrives i ulink tagget. For den tekst der
står i bogen (altså imellem ulink åben og ulink luk) skrives ikke
http://, men ellers skrives linket. Der afsluttes ikke med / hvis det
sidste ikke er en fil. For selve url'en skrives http:// og der
afsluttes med / hvis ikke der linkes til en fil. Eksempler (i html) <a
href="http://www.linuxbog.dk/">www.linuxbog.dk</a> og <a
href="http://www.linuxbog.dk/index.html">www.linuxbog/index.html</a>.
Man kan også vælge at skrive nogen andet end et link, hvis man synes
det er mere passende.... (input ønskes).</p>

<h2>Skrivning om "emner"</h2>

<p>Nogen gange vil det du skriver, være et nyt selvstændigt "emne",
f.eks. "Instant message programmer". I sådanne tilfælde er det en god
ide at indlede med et par afsnit der fortæller hvad der i det hele
taget er tale om. Det er også en god ide at henvise til et par meget
overordnede hjemmesider om emnet, enten i starten af emnet, eller som
afslutning.</p>

<h2>Når du skriver om programmer</h2>

<p>Det kan være meget forvirrende hvordan man skal skrive et
programnavn. Hvis programmets forfattere bruger en speciel
kapitulering, anvendes den, f.eks. gThumb og GQview. Hvis ikke,
anvendes stort begyndelsesbogstav, f.eks. jhead -> Jhead. Undtaget
herfra er programmer der bruger gtk, eller er til Gnome, der begynder
med g og har et efterfølgende logisk navn. gthumb -> gThumb, gexif ->
gExif. Når man skriver om selve en kommandos navn, skrives den som den
gøres på systemet i command tags:
&lt;command&gt;gthumb&lt;/command&gt;. (Kommentarer til navngivningen
er meget velkomne...)</p>

<p>Når du skriver om programmet, så kan du bruge nedenstående
spørgsmål som inspiration &ndash; forsøg at give et svar på så mange
af dem som du kan og finder relevant (i
naturligt sprog, ikke på listeform).</p>

<ul>
<li>Hvorfor skal brugeren overhovedet interessere sig for dette
program? Hvad kan programmet som gør det interessant?</li>
<li>Hvad er programmets stærke sider? (sammenlignet med programmer der
skal løse tilsvarende opgaver)</li>
<li>Hvad er programmets svage sider? (sammenlignet med programmer der
skal løse tilsvarende opgaver)</li>
<li>Hvad er programmets status (alpha, beta, fuld af fejl, meget stabilt)</li>
<li>Er programmet en del af de fleste distributioner?</li>
<li>Hvis programmet skal installeres fra source; er det nemt/svært,
hvilke usædvanlige afhængigheder findes? (Se også nedenfor)</li>
<li>Følger der en god dokumentation med programmet? Findes der
f.eks. en tutorial?</li>
<li>Har programmet en god hjemmeside?</li>
<li>Er der en mailingliste &ndash; udvikles programmet aktivt?</li>
<li>Hvis programmet gemmer sine data i filer; er det formater der
understøttes af andre programmer?</li>
</ul>

<p>TODO: Skal der være noget om at vi vil have en dato for hvornår
programmet er omtalt?</p>

<p>Det er helt OK at henvise til programmer uden at bruge ret meget
fra ovenstående liste, f.eks. "programmet xyz fra www.xyz.org kan også
anvendes til at lave gnyffer med". Saml gerne henvisninger sidst i et
afsnit om det samme emne; Hvis du har skrevet om 4 forskellige
programmer til at lave websider i, så afslut gerne med et afsnit med
henvisninger til yderligere et par stykker, istedet for at sprede
henvisningerne rundt i hovedafsnittet.</p>

<p>Forsøg i videst muligt omfang at bruge indexeringstags om
programmer, så de enkelte programmer kan slås op i index. Til dette
bruges SGML indexterm konstruktionen.</p>

<p>Omtale af programmer <b>skal</b> ledsages af en angivelse af
hvordan man får fat i det pågældende program, typisk programmets
hjemmeside. Hvis programmet er del af de "store" distributioner, så
skriv at "programmet typisk følger med din distribution, men ellers er
hjemmesiden for programmet http://www.example.org/foo", hvor du
angiver programmets hjemmeside i et sgml ulink tag.</p>

<p>For programmer der er kommercielle/har en ufri licens, skal dette
altid angives.</p>

<p>Programmer der ikke længere vedligeholdes er vi ikke så glade for
at medtage i bogen.</p>

<h3>Om installation af programmer</h2>

<p>Bogen indeholder i indledningen nogen generelle instruktioner i
installation. Henvis til disse i det omfang det er nødvendigt. Hvis programmet
kræver en meget speciel installationsprocedure, så forsøg at beskrive
denne så præcist som muligt, men uden at skrive side op og side ned om
dette.</p>

<p>Forsøg at redegøre for om programmet kræver nogen specielle
biblioteker. Skriv gerne om disse typisk følger med distributioner.</p>

<h3>Screenshots/skærmskud</h3>

<p>Screenshots (som skal skrives som "skærmskud" i bogen) af
programmer er gode. Vi foretrækker at skærmskud tages enten under
Gnome, eller under KDE med en så standard style/theme som muligt. Vi
har intet imod andre Windows managere/skrivebordsmiljøer, men af
hensyn til et nogenlunde konsistent udseende, foretrækker vi at
begrænse det grafiske udtryk.</p>

<p>Størrelsen af et skærmskud afhænger af hvad du ønsker at
vise. Sørg for at eventuelle detaljer er synlige. Pas på med at have
for mange vinduer på eet billede (f.eks. et program med 17 åbne
dialogbokse). En god bredde er mellem 900 og 1000 pixels &ndash; med
en passende højde. Hvis du tager et skærmskud af en dialogboks, så
brug en størrelse der er naturlig for denne dialogboks. Forsøg at
undgå høje/smalle eller lav/bredde vinduer.</p> 

<p>Husk, selvom et billede siger mere end 1000 ord, vil vi alligevel
gerne have at der er nogen tekst om programmet &ndash; læseren skal
vide hvorfor du synes at programmet fortjente et skærmskud.</p>

<!-- Text slut -->
<!-- Husk din email-adresse: -->
<center><p>Denne side vedligeholdes af Mads Bondo Dydensborg 
(&lt;<A HREF="mailto:madsdyd@challenge.dk">madsdyd@challenge.dk</a>&gt;)</p>
</center>
</BODY>
</HTML>
