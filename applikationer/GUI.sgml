<!-- $Id$ -->
<chapter id="GUI">
<title>Kom i gang med den grafiske brugergrænseflade</title>
<indexterm><primary>Grafisk brugerflade</primary></indexterm>

<para>
Når du nu har installeret en af Linux-distributionerne, som beskrevet i
bogen 'Linux - Friheden til at vælge installation', har du også fået installeret
X-serveren, dvs. det basale software, som skal til for at vise grafik. Oven på
X-vinduesystemet, som sørger for, at grafiske vinduer kommer op på
skærmen, kører der en såkaldt grafisk brugergrænseflade, der styres af
en window manager. Dens
funktion er at give vinduerne udseende - f.eks. knappernes placering
og menuer, samt at bestemme hvordan vinduerne håndteres, dvs. flyttes,
forstørres, mm. Vi har alle forskellige ønsker til udseende, og Linux lader
det være op til den individuelle smag. Hver bruger kan vælge sin
egen grafiske brugergrænseflade og opsætning af denne med menuer, farver og
meget mere. Yderligere kan du til de fleste af de følgende
systemer finde temaer (eng. themes), dvs. grafiske udseender, på
<ulink url="http://www.themes.org">http://www.themes.org</ulink>
</para>


<para>
<indexterm><primary>login</primary><secondary>tekstkonsol</secondary></indexterm>
<indexterm><primary>startx</primary></indexterm>
Lad os se noget grafik. Log ind, f.eks. som brugeren
"anne" i en tekstbaseret terminal, og skriv
</para>

<screen>
<prompt>[anne@linus ~]$</prompt> <userinput>startx</userinput>
</screen>

<para>
Du kan også angive farvedybden (8, 16 eller 24 bit) her ved
at tilføje parameteren <filename>bpp</filename>
</para>

<screen>
<prompt>[anne@linus ~]$</prompt> <userinput>startx -bpp 24</userinput>
</screen>

<para>
Blev du mødt af et grafisk login-vindue, da computeren bootede, så skal du blot
logge ind som "root" og <command>startx</command> bruger du ikke
(her).
<indexterm><primary>root</primary></indexterm>
<indexterm><primary>grafisk login</primary></indexterm>
<indexterm><primary>login</primary><secondary>grafisk</secondary></indexterm>
</para>

<para>
Er alt gået godt under installationen, bør du i Red Hat eller SuSE se
KDE eller Gnome for første gang, alt efter hvad du valgte under
installationen. Har du ikke fået lavet en brugerkonto til dig selv,
er det nu, du skal gøre det med kommandoen <command>adduser</command>
eller <command>linuxconf</command>.
</para>

<para>
I det følgende vil vi omtale de valg af grafisk brugergrænseflade, du
har direkte mulighed for (der er mange andre).
</para>

<!--
<para>
Startede grafikvinduerne op uden problemer, så gå direkte videre. Hvis
det ikke gik godt, eller du er mere interesseret, kan du læse mere
i <xref linkend="nulGUIapp">.
</para>
-->


<sect1 id="fvwm2">
<title>fvwm og fvwm2</title>
<indexterm><primary>fvwm</primary></indexterm>
<para>
Tidligere var <command>fvwm2</command> (og forgængeren
<command>fvwm</command>) den grafiske brugergrænseflade man brugte, med mindre
andet var sat op. Den er hurtig, bruger kun meget få systemresurser
(hukommelse og CPU) og er utrolig stabil. Desværre er der ikke ret
stor udvikling mere i <command>fvwm2</command>, så grafisk
konfiguration er der ikke. Du retter selv i en tekstfil, hvad der skal
være i menuer, hvilke farver osv. du ønsker.
</para>

<para>
Da udviklingen af <command>fvwm</command> gik i stå, byggede en
gruppe programmører videre på den og resultatet blev
<command>fvwm2</command>. Videreudviklingen har bl.a. menulinje
(som Windows 95) og bedre understøttelse af programmer, som kører som
menuknapper (såsom ur).
</para>

<FIGURE ID="fvwm-fig" FLOAT="1">
<TITLE>fvwm/fvwm2</TITLE>
<GRAPHIC FILEREF="fvwm.&magic;"  SCALE="50"></GRAPHIC>
</FIGURE>

<para>
I <command>fvwm2</command> er der menuer i knappen, som du finder
nederst i venstre hjørne.  Der vælges
med musen, og hvis du trykker uden for menubjælken med musetasterne, kan
du få forskellige menuer op. Bemærk, at der under "Desktop" i nederste
højre hjørne er et 2x3 felt, som altid vil vise, hvor de enkelte
programmer er startet. Den virtuelle arbejdsflade er altså 6 gange
så stor som skærmen. Du kan starte, flytte og hoppe mellem de
forskellige skærme efter behov og dermed godt have en del programmer
kørende samtidig uden at det bliver alt for rodet. Det er nok nyt for
mange, men med lidt tilvænning er det meget anvendeligt.
</para>

<para>
For <command>fvwm2</command> er der en række funktioner bundet i museknapperne:
<itemizedlist mark="bullet">
<listitem><para> <filename>Venstre museknap</filename>: Menuer med
programmer, som kan startes.</para></listitem>
<listitem><para> <filename>Midterste museknap</filename>: Menu, hvor
man kan lukke (afslutte), flytte eller skalere det aktive programvindue.
</para></listitem>
<listitem><para> <filename>Højre museknap</filename>: Menu med alle
vinduer vises for nem overgang mellem programmerne.</para></listitem>
<listitem><para> <filename>Ctrl+piletasterne</filename>: Hop mellem
delene af den virtuelle arbejdsflade.
Følg med under "Desktop", hvor det aktuelle udsnit er vist.</para></listitem>
<listitem><para> <filename>Alt+piletasterne</filename>:
Flyt en del af den virtuelle arbejdsflade.
Følg med under Desktop, hvor det aktuelle udsnit er vist.
</para></listitem></itemizedlist>
</para>


<para>
Ønsker du at kunne køre <command>fvwm2</command>, skal du gøre
følgende i et tekstvindue. X må ikke køre - tryk "Ctrl-Alt-Backspace"
for at stoppe X, eller brug "exit" (Afslut) for pænt at lukke ned til tekstvindue.

<screen>
<prompt>[anne@linus ~]$ </prompt> <userinput>echo "exec fvwm2" > ~/.Xclients</userinput>
<prompt>[anne@linus ~]$ </prompt> <userinput>chmod +x ~/.Xclients</userinput>
<prompt>[anne@linus ~]$ </prompt> <userinput>startx</userinput>
</screen>

</para>


<para>
Alle de grafiske brugergrænseflader vi viser, har en standardopsætning, som kan
ændres til en personlig opsætning. For <command>fvwm2</command> kan
du begynde med at kopiere
<filename>/usr/X11R6/lib/X11/fvwm2/system.fvwm2rc</filename> til
<filename>~/.fvwm2rc</filename>.
</para>

<para>
Kort fortalt kan du i begyndelsen af filen sætte farver og 
standard-skriftstørrelse anderledes. Der er noget dokumentation om dette
i selve filen . Hvis du starter et terminalvindue op - f. eks. programmet
<command>xterm</command> - kan du skrive <command>man fvwm2</command>
for at komme i gang, men alt er manuelle rettelser af
<filename>~/.fvwm2rc</filename>. For andre window managers f.eks. KDE, 
Gnome og WindowMaker
kan konfigurationen ske grafisk.
</para>
</sect1>


<sect1 id="windowmaker">
<title>WindowMaker</title>
<indexterm><primary>WindowMaker</primary></indexterm>
<para>
I dette projekt har man set meget på den grafiske brugergrænseflade fra
NextStep-systemet.  I lang tid var AfterStep (som dengang hed Bowman)
et spændende alternativ til <command>fvwm</command>. Menuer kan laves
til at starte applikationer, men der er ikke understøttelse for
træk-og-slip skrivebordsværktøjer.  Udviklingen går også i retning af
WindowMaker, som virker ret lovende. Der kan findes mere information
på <ulink
url="http://www.windowmaker.org">http://www.windowmaker.org</ulink>
</para>

<FIGURE ID="Afterstep-fig" FLOAT="1">
<TITLE>Afterstep og WindowMaker
</TITLE>
<GRAPHIC FILEREF="afterstep.&magic;"  SCALE="65"></GRAPHIC>
</FIGURE>

<para>
En af de spændende ting med (bl.a.) WindowMaker er muligheden for at
have mange temaer, der bestemmer udseendet af vinduerne. Fra
<ulink url="http://www.themes.org">http://www.themes.org</ulink> kan
du nemt installere nye udseender til baggrund, menuer og ikoner. Er
du i et andet humør i morgen, kan du skifte hele udseendet
af skærmen i et snuptag. Der er endvidere et grafisk
konfigurationsværktøj med til at styre opsætningen.
</para>

<para>
Brugeren skal første køre <command>wmaker.inst</command> og
svare, at det er <filename>.xinitrc</filename>, som skal ændres, og
næste gang X startes med <command>startx</command>, vil du køre WindowMaker.
</para>

</sect1>

<sect1 id="Enlightenment">
<title>Enlightenment</title>
<indexterm><primary>Enlightenment</primary></indexterm>
<para>

Enlightenment er et program, der styrer, hvordan vinduer ser ud
og opfører sig når man klikker på knapper eller trækker i
vinduet. Både Gnome og KDE kan køres under Enlightenment.
Enlightenment er et meget futuristisk projekt med elementer som
er helt unikke. Alle grafiske elementer og deres opførsel kan
konfigureres, så Enlightenment kan opføre sig som Windows, en
Mac, eller noget som ikke er set før. På 
<ulink url="http://e.themes.org/">http://e.themes.org/</ulink>
kan man hente mange temaer til Enlightenment. Enlightenment
bliver løbende udviklet og kan hentes fra <ulink url="http://www.enlightenment.org">http://www.enlightenment.org</ulink>
</para>

<FIGURE ID="Enlightenment-fig" FLOAT="1">
<TITLE>Enlightenment</TITLE>
<GRAPHIC FILEREF="Enlightenment.&magic;"  SCALE="40"></GRAPHIC>
</FIGURE>

</sect1>


<sect1 id="BlackBox">
<title>Blackbox</title>
<indexterm><primary>Blackbox</primary></indexterm>
<para>
Window manageren blackbox er lavet med henblik på at være lille,
stabil og hurtig. Den har ikke alle de konfigurationsmuligheder som de
større window managers har, men det gør den bestemt ikke mindre
brugbar. 
</para>

<para>
Blackbox udmærker sig ved, at den kører godt, også på langsomme
maskiner, og derved er den perfekt til en lidt aldrende maskine. På
trods af dens minimalisme formår den alligevel at have alle væsentlige
funktioner og mange af de lidt mere raffinerede.
</para>

<FIGURE ID="BlackBox-fig" FLOAT="1">
<TITLE>BlackBox</TITLE>
<GRAPHIC FILEREF="BlackBox.&magic;"  SCALE="40"></GRAPHIC>
</FIGURE>

<para>
Blackbox optager ikke særlig meget plads på ens skrivebord, hvilket
kan være en fordel. Musens højreknap indeholder programmenuen, der
konfigureres i en almindelig teksteditor på en meget let og
overskuelig måde. Blackbox understøtter flere virtuelle skriveborde og man kan
tilføje og fjerne dem under kørslen. Ligeledes er der understøttelse
for DockApps. 
</para>

<para>
Den største ulempe ved Blackbox er, at det for tiden ikke er muligt at
konfigurere alt uden at ændre i konfigurationsfilerne (Der arbejdes på
at løse dette). Den anden meget store ulempe er den spartanske
ideologi: Der er kun det absolut mest nødvendige.
</para>

<para>
 <indexterm><primary>genvejstaster</primary></indexterm>

Fordi man pludselig kan få brug for genvejstaster på ens tastatur,
eller mangler et overblik over ens virtuelle skriveborde har blackbox sit eget
sæt af værktøjer, man kan bygge oven på blackbox. Disse kaldes bbtools
og hver tilføjer en bestemt funktionalitet. Specielt interessante er
bbkeys, der kan lave genvejstaster, bbpager, der laver en oversigt
over hvad man har på sine virtuelle skriveborde, og bbmail, der kan 
fortælle om der er kommet ny post.
</para>

<para>
<indexterm><primary>xkill</primary></indexterm>
<indexterm><primary>Dræbe programmer</primary></indexterm>

<emphasis>Tip:</emphasis> Blackbox er som regel ikke med i
standardkonfigurationen. Derfor kræver det noget tid at få sat sin
egen programmenu op på en måde, som man føler er god at arbejde med. Til
gengæld er det næsten frit spil for hvad man kan gøre i menuer (dog
kan man på nuværende tidspunkt ikke tage ting fra udklipsholderen og
sætte ind i ens kommando, som i WindowMaker).
</para>

<para>
<emphasis>Tip:</emphasis> Ved tryk på den midterste knap fremkommer
menuen over de virtuelle skriveborde, hvor man kan få en hurtig oversigt 
over hvor man har
programmer henne. Det er også til denne menu at ting bliver
"ikonificeret" (Det foregår i det nederste menupunkt -
icons). Fordi det er besværligt at skulle trykke på den midterste knap
hele tiden, når man skal have fat i ikoner, kan man "trække" icons-menuen
ud og gøre den permanent. På den måde har man hurtigt adgang
til sine minimerede ikoner.
</para>

<para>
Blackbox har officiel hjemmeside på
<ulink url="http://blackbox.alug.org">http://blackbox.alug.org</ulink>, hvor
du kan hente kildekoden. Har du lyst til at få nye temaer for hvordan
Blackbox kan se ud, så kan du finde rigtig mange temaer på
<ulink url="http://bb.themes.org">http://bb.themes.org</ulink>.
</para>

</sect1>


<sect1 id="IceWM">
<title>IceWM</title>


<para>
IceWM er kendt for at være meget hurtig især på små maskiner med lille
hukommelse. Den kommer som standard med en taskbar og et skrivebordstema der
ligner OS/2 Warp3 til forveksling. Hvis du vil kan du også få den til
at ligne win95 og Motif.
</para>

<para>
IceWM er meget lækker at bruge hvis du er nybegynder til Linux og man
bliver meget hurtig fortrolig med den.
Den har alle de features du forventer af en window manager til X.
</para>

<para>
IceWM konfigureres ved at rette i en konfigurationsfil med din
foretrukne editor. Syntaksen er meget nem og stort set selvforklarende.
</para>

<para>
Temaer til IceWM kan frit hentes fra
<ulink url="http://www.themes.org">http://www.themes.org</ulink> - et af dem kan ses på <xref linkend="IceWM-fig">.
En ny officiel hjemmeside for IceWM kan findes på 
<ulink
url="http://iceorg.sourceforge.net">http://iceorg.sourceforge.net</ulink>.
</para>

<FIGURE ID="IceWM-fig" FLOAT="1">
<TITLE>IceWM</TITLE>
<GRAPHIC FILEREF="IceWM.&magic;"  SCALE="40"></GRAPHIC>
</FIGURE>

<para>
En dansk vejledning til IceWM kan findes på 
<ulink url="http://www.icewm.org/files/dk/guide/icewmtutor.html">http://www.icewm.org/files/dk/guide/icewmtutor.html</ulink> og en engelsk på
<ulink url="http://iceorg.sourceforge.net/files/en/guide/">http://iceorg.sourceforge.net/files/en/guide/</ulink>.
</para>

</sect1>


<sect1 id="Gnome">
<title>Gnome</title>
<indexterm><primary>Gnome</primary></indexterm>
<para>
Gnome er et af fremtidens frie skrivebordsmiljøer, baseret på
CORBA-netværksobjekter. Gnome kan køre en grafisk brugergrænseflade, der kan
udnytte Gnomes muligheder, såsom Sawmill, WindowMaker eller
Enlightenment.  Tempoet er meget højt og har allerede nu passeret version
1.4 (Ximian), så det er et interessant alternativ for alle. Derfor kommer
de fleste distributioner med Gnome-pakker. Arbejdet og nyeste versioner
kan findes på <ulink
url="http://www.gnome.org">http://www.gnome.org</ulink> eller <ulink
url="http://www.ximain.com">http://www.ximian.com</ulink>. Vil
du køre Gnome på Windows NT, kan dette også lade sig gøre. Se mere på
<ulink
 url="http://www.gtlinc.com/gnome-desktop.html">http://www.gtlinc.com/gnome-desk
top.html</ulink>.
</para>

<para>
Vi vil i dette afsnit fortælle lidt mere om Gnome. Omtalen vil på
ingen måde være udtømmende, idet Gnome er et meget komplekst system,
som er i stadig udvikling. 
</para>

<FIGURE ID="Gnome-fig" FLOAT="1">
<TITLE>Gnome</TITLE>
<GRAPHIC FILEREF="Gnome.&magic;"  SCALE="50"></GRAPHIC>
</FIGURE>

<sect2 id="Gnome-filosofi">
<title>Lidt om filosofien bag Gnome</title>
<para>
For at forstå Gnome bedre er det vigtigt at forstå lidt af filosofien 
bag Gnome. Gnome er en forkortelse for GNU Network Object Model
Environment. Det betyder, at Gnome består af en række små
netværksorienterede objekter. Objekterne (eller komponenterne) udfører 
velafgrænsede opgaver. Dette ligger klart i tråd med den gamle
Unix-tradition, hvor ethvert program udfører en lille men
velafgrænset opgave. 
</para>
</sect2>

<sect2 id="Gnome-panel">
<title>Panelet</title>
<para>
Som alle moderne skrivebordsmiljøer kommer Gnome med et panel, som i
standard-indstillingen er placeret i bunden af skærmen. <xref
linkend="Gnome-panel-fig"> viser et eksempel på et panel.
</para>

<FIGURE ID="Gnome-panel-fig" FLOAT="1">
<TITLE>Eksempel på panel i Gnome</TITLE>
<GRAPHIC FILEREF="gnome-panel.&magic;"  SCALE="40"></GRAPHIC>
</FIGURE>

<para>
Yderst til højre og venstre ses to små pile. Trykker du på dem,
minimerer du panelet. Trykker du på et minimeret panels pil, kommer
vinduet frem igen i almindelig stor størrelse.
</para>

<para>
Næstyderst til venstre finder du et fodaftryk (Gnomes logo) med en
pil, der peger opad. Trykker du på fodaftrykket, popper Gnomes hovedmenu
op. Som ny Gnome-bruger er det sjovt at gå på opdagelse i alle disse
programmer.
</para>

<para>
Panelet kan indeholde såkaldte appletter. En applet er et miniprogram, 
hvis grafiske uddata vises i panelet. Du kan tilføje en applet ved at
gå ind i Panel-undermenuen og finde "Tilføj applet" (eng. "Add applet"). 
Blandt de sjovere er Livets spil (eng. Game of Life), mens der af de mere 
praktiske er flere ure og programmer til at checke om der er ny
e-mail. En god applet (som er med i Red Hat
6.0 standardindstillingen) er pager-appletten. Den gør det muligt at have
flere virtuelle skærme. Der kommer hele tiden nye applets til, så det
er en god ide at følge med på Gnomes hjemmeside.
</para>

<para>
Ud over appletter kan du tilføje knapper, som starter programmer
(genveje - eng. launchers) eller hele undermenuer (skuffer - eng. drawers).
</para>
</sect2>

<sect2 id="Gnome-konfig">
<title>Konfiguration</title>
<para>
Konfigurationen af Gnome kan ske grafisk. Med Gnome følger Gnome
kontrolcenteret, hvor du kan ændre på indstillingerne.
</para>

<FIGURE ID="Gnome-control" FLOAT="1">
<TITLE>Gnome Kontrolcenter</TITLE>
<GRAPHIC FILEREF="gnome-control.&magic;"  SCALE="50"></GRAPHIC>
</FIGURE>

<para>
Eftersom Gnome er tema-baseret (eng. themes), er det meget let at
gøre dit arbejdsmiljø personligt.
</para>
</sect2>

<sect2 id="Gnome-lyd-grafik">
<title>Lyd og grafik</title>
<para>
Mange af programmørerne bag Gnome er meget glade for lyd og
grafik. Derfor findes der rigtig god understøttelse for dette i Gnome
allerede i dag. I Gnome kontrolcenteret kan du slå lydunderstøttelse til,
som betyder, at du får mange lydeffekter ved forskellige hændelser,
f.eks. når du minimerer panelet. Men det kræver naturligvis, at du
har et lydkort.
</para>

<para>
Har du en cd-rom i din pc, kan du overveje om du vil
høre musik, mens du arbejder. Til Gnome finder du programmet
<command>gtcd</command>, som er en enkel cd-afspiller.
</para>

<FIGURE ID="Gnome-lyd" FLOAT="1">
<TITLE>Forskellige lyd- og grafikprogrammer i Gnome</TITLE>
<GRAPHIC FILEREF="gnome-lyd.&magic;"  SCALE="50"></GRAPHIC>
</FIGURE>

<para>
Du har også mulighed for at se på billeder ved hjælp af programmet Electric
Eyes. Programmet understøtter de mest udbredte grafik-formater.
</para>

<para>
Desværre følger programmet <command>ggv</command> ikke med i Gnome
version 1.0 (og derved ikke med Red Hat 6.0), idet det stadig er for
ustabilt. Programmet er i stand til at vise dig,  hvad en Postscript-fil
indeholder, dvs. du kan se, hvordan den ser ud, inden du printer den.
</para>
</sect2>

<sect2 id="Gnome-pim">
<title>PIMs</title>
<para>
<emphasis>Personal Information Managers</emphasis> (eller bare PIMs) er
små programmer, som holder styr på dine personlige data. Til Gnome
finder du en hel række.
</para>

<indexterm><primary>Kalender</primary><secondary>gnomecal</secondary></indexterm>

<para>
<command>gnomecal</command> er et kalender-program. Du har mulighed
for at gemme aftaler og tilbagevendende
begivenheder. Standardindstillingen er en dagsoversigt, men du kan
også se på en uge, en måned eller et år ad gangen. En lækker funktion er
TO DO-lister, dvs. du kan sætte alle dine deadlines ind i din
kalender. <command>gnomecal</command> benytter vCalendar-formatet,
som er en officiel Internet-standard for kalender-systemer, f.eks. kan
du let synkronisere din PalmPilot med din stationære computer!
</para>

<para>
Har du brug for at holde styr på adresser, er programmet
<command>gnomecard</command> nok noget for dig.
</para>

<para>
Vi synes også at <command>gtt</command> (GTimeTracker) bør
nævnes. Programmet er et simpelt tidtagerprogram. Arbejder du på
flere projekter eller opgaver, er det ofte rart at holde øje med, hvor
meget tid du bruger på hvad. Du kan oprette projekter, og du kan
starte og stoppe uret.
</para>

<FIGURE ID="Gnome-pim-fig" FLOAT="1">
<TITLE>Programmer til håndtering af personlige data</TITLE>
<GRAPHIC FILEREF="gnome-pim.&magic;"  SCALE="50"></GRAPHIC>
</FIGURE>


<para>
Der er <emphasis>mange</emphasis> spændende programmer på vej fra
Gnome-fronten. Et der bør nævnes her er <command>evolution</command>,
som er en direkte konkurrent til MS Outlook, både i omgang og
udseeende, men prisen på 0 kr er meget bedre :-) Læs mere om
<command>evolution</command> på <ulink
 url="http://www.ximian.com/apps/evolution.php3">http://www.ximian.com/apps/evolution.php3</ulink>.
</para>

<FIGURE ID="evolution-fig" FLOAT="1">
<TITLE>Evolution er en Open Source konkurrent til MS Outlook</TITLE>
<GRAPHIC FILEREF="evolution_inbox.&magic;"  SCALE="40"></GRAPHIC>
</FIGURE>

<FIGURE ID="evolution-fig2" FLOAT="1">
<TITLE>Evolution med kalender-funktion</TITLE>
<GRAPHIC FILEREF="evolution_calendar2.&magic;"  SCALE="40"></GRAPHIC>
</FIGURE>

</sect2>
</sect1>

<sect1 id="kde">
<title>KDE</title>
<indexterm><primary>KDE</primary></indexterm>
<indexterm>
 <primary>Kalender</primary>
 <secondary>KOrganizer</secondary>
</indexterm>

<para>
KDE er den anden store stjerne i Linux-verdenens grafiske miljø. 
KDE er et meget succesrigt
projekt, som har meget stor fart på. KDE tilbyder en stærk ramme for
en moderne grafisk brugergrænseflade og god understøttelse for de
applikationer, som kan drage fuld nytte af KDE's struktur. KDE er
meget professionel med bl.a. "træk-og-slip"-funktioner og
en filhåndtering, som samtidig er en ftp- og web-browser.
</para>

<FIGURE ID="kde-fig" FLOAT="1">
<TITLE>KDE
</TITLE>
<GRAPHIC FILEREF="kde.&magic;"  SCALE="40"></GRAPHIC>
</FIGURE>

<para>
 KDE er bygget på et kommercielt startet grafisk bibliotek med navn Qt (fra
 Trolltech i Norge), som i starten ikke var frit, men gratis til udvikling af
 Linux-programmer. I november 1998 kom så nyheden om, at Trolltech nu ville
 udgive Qt under en fri licens, der falder indenfor Open Source-definitionen.
 Dette gjorde accepten af KDE meget større i Linux-verdenen. KDE og nye
 programmer kan hentes ned fra
 <ulink url="http://www.kde.org/">http://www.kde.org/</ulink>.
</para>


<indexterm><primary>.xinitrc</primary></indexterm>
<indexterm><primary>.Xclients</primary></indexterm>
<para>
Det er nemt at anvende KDE (version 1.1 eller 1.1.1) under de fleste
distributioner, da det er en del af det du kan vælge under hovedinstallationen.
Du mangler kun at lave en lille ændring for at KDE vælges, når X startes
op. Prøv at skrive <command>less /etc/X11/xinit/xinitrc</command> i et
<command>xterm</command>-vindue. Du kan nede mod bunden af dette tekstprogram
(indholdet kaldes shell-kode) se, at der står noget med at
<filename>$HOME/.Xclients</filename>, som vil blive kørt (exec), hvis
filen findes (-f).

<screen>
if [ -f $HOME/.Xclients ]; then
    exec $HOME/.Xclients
</screen>

Dette er systemets opstart af X-grafik, og du kan læse, at du skal
lave et lille "hack" for at få valgt KDE. Bare læs videre.
</para>

<para>
Vi sætter kommandoen <command>startkde</command> ind i filen
<filename>$HOME/.Xclients</filename>, hvilket er det samme som
<filename>~/.Xclients</filename>. Skriv følgende
</para>

<screen>
<prompt>[anne@linus ~]$ </prompt> <userinput>echo "startkde" > ~/.Xclients</userinput>
<prompt>[anne@linus ~]$ </prompt> <userinput>chmod +x ~/.Xclients</userinput>
</screen>

<para>
Du kan nu gå ud af X og den nuværende grafiske brugergrænseflade (Find Exit i
menuerne, eller tryk "Ctrl-Alt-Backspace". Nu bør du
være tilbage i tekst-konsollen, hvor du tidligere loggede ind via
brugernavn og password. For at starte KDE skriver du bare
<command>startx</command> (muligvis skal du første gang trykke dig
igennem et par oplysninger), og så kører du KDE. Næste gang, du skal køre KDE
(under X), skal du blot skrive <command>startx</command>.
</para>

<sect2 id="mereomKDE">
<title>Lad os se nærmere på KDE</title>
<para>
Når KDE er startet op, er der ikoner i venstre side, hvor du kan
starte programmer - og det er kun et enkelt klik med musen, som skal
bruges her.
</para>

<para>
Først skal du se i bunden af skærmen (den kan godt se lidt anderledes ud 
alt efter distribution). Menulinjen er god - lad os lige
se på indholdet fra højre mod venstre. Først er der et ikon, hvor du kan
starte et terminalvindue op. I dette vindue kan du skrive kommandoer til
Linux og starte programmer. Dernæst er der fire felter, som er de virtuelle
skriveborde. Rigtig smart system! Videre mod venstre findes et kryds
og en hængelås, som er til at afslutte KDE henholdsvis skærmlås. Næste
ikon er en hjælpefunktion, dernæst en søgefunktion til at finde
filer. Næste funktion vil starte <command>kcommandcenter</command>,
som er vist på <xref linkend="kcontrolcenter-fig">.
</para>

<FIGURE ID="kbar-fig" FLOAT="1">
<TITLE>KDE menubar</TITLE>
<GRAPHIC FILEREF="kbar.&magic;"  SCALE="60"></GRAPHIC>
</FIGURE>

<FIGURE ID="kcontrolcenter-fig" FLOAT="1">
<TITLE>KDE Kontrolcenter</TITLE>
<GRAPHIC FILEREF="kcontrolcenter.&magic;"  SCALE="50"></GRAPHIC>
</FIGURE>

<para>
Med <command>kcommandcenter</command> kan du sætte meget af KDE op
grafisk. Det er ikke så svært, så brug lidt tid der.  Vi mangler nu de
sidste tre ikoner på <xref linkend="kbar-fig">. Først er der et link
til at starte <command>kfm</command> op hjemme, dvs. KDE-filhåndteringen
op i eget hjemmekatalog. Næstsidste ikon giver dig en oversigt over
de virtuelle arbejdsområder og alle de programmer, du har startet op -
så kan du let flytte over til netop det program, du ønsker. Sidste
ikon, som er det vigtigste, giver en menu med en lang række af de
almindelige KDE-programmer, du kan starte op. Den første menu, der
kommer frem, kan ses på <xref linkend="kmenu-fig">.
</para>


<FIGURE ID="kmenu-fig" FLOAT="1">
<TITLE>KDE menu</TITLE>
<GRAPHIC FILEREF="kmenu.&magic;"  SCALE="50"></GRAPHIC>
</FIGURE>


<para>
Et meget lille og anvendeligt program i KDE er
<command>knotes</command>, som anvendes til at lave små notater -
huskesedler - som gemmes også til næste gang, du starter KDE op. Et
eksempel kan ses på <xref linkend="knotes-fig">.
</para>

<FIGURE ID="knotes-fig" FLOAT="1">
<TITLE>KDE notesblok - knotes</TITLE>
<GRAPHIC FILEREF="knotes.&magic;"  SCALE="50"></GRAPHIC>
</FIGURE>

<para>
Igen skal vi lige se på <command>kfm</command>, som er vist på <xref
linkend="kfm-fig">.  Her er det indholdet af
<filename>/usr/bin</filename>, som er vist.  Bemærk, at du kan udskifte
<filename>file:/usr/bin</filename> med
<filename>http://www.sslug.dk</filename>, og så har du en web-browser,
eller med <filename>ftp://sunsite.auc.dk</filename>, så har du et
ftp-kopieringsprogram, som du endda kan kopiere direkte mellem en ftp-konto
og et andet <command>kfm</command>-vindue.
</para>

<FIGURE ID="kfm-fig" FLOAT="1">
<TITLE>KDE file manager - kfm</TITLE>
<GRAPHIC FILEREF="kfm.&magic;"  SCALE="50"></GRAPHIC>
</FIGURE>



<para>
Nye programmer kan nemt startes ved at føre musen ud på
baggrundstapetet (wallpaper) og trykke på højre musetast (du skal dog
lige bemærke, at du i denne menu har en del muligheder - leg selv med
dem). Vælg Ny og Applikation. Skal det f.eks. være Emacs, du vil have
et nemt startikon til, så angiv <filename>Emacs.kdelnk</filename>. Et
nyt vindue kommer op som vist på <xref linkend="kdenyapp-fig">. Under
fanebladet "Kør" kan du vælge et nyt ikon
ved at trykke på det lille ikon. I feltet "Kør" skal du skrive stien
til programmet - i dette tilfælde <command>/usr/bin/emacs
%f</command>. Hvis du ikke ved, hvor Emacs findes, så kan du skrive
<command>which emacs</command> i et terminal-vindue. Du har måske
gættet det - %f betyder filnavn, og har du det med, kan du trække
filer grafisk hen på Emacs-ikonet for at redigere filen.
</para>

<FIGURE ID="kdenyapp-fig" FLOAT="1">
<TITLE>KDE tilføj nyt program ikon</TITLE>
<GRAPHIC FILEREF="kdenyapp.&magic;"  SCALE="40"></GRAPHIC>
</FIGURE>

<para>
Vil du vide mere om KDE, så er <ulink
url="http://www.kde.org">http://www.kde.org</ulink> stedet at
fortsætte, og et par gode tips kan findes i
<ulink url="http://www.ResExcellence.com/linux_icebox/02-14-01.shtml">http://www.ResExcellence.com/linux_icebox/02-14-01.shtml</ulink>
</para>

</sect2>
</sect1>


<sect1 id="kde2">
<title>KDE2</title>
<indexterm><primary>KDE2</primary></indexterm>

<para>
KDE2 kom frem i december 2000 og der er virkeligt sket
noget siden sidst. Look and Feel er blevet meget skønnere. Dog skal det
siges at det ikke rigtigt kan anbefales at bruge KDE på en lille
maskine.  En maskine med under 64 Mb RAM er ikke tilrådeligt.
</para>

<FIGURE ID="fig-kde2" FLOAT="1">
<TITLE>KDE2 brugergrænseflade</TITLE>
<GRAPHIC FILEREF="kde2desktop.&magic;"  SCALE="20"></GRAPHIC>
</FIGURE>

<para>
KDE2 er baseret på et grafisk bibliotek Qt, der laves af TrollTech.
Dette har ellers før været til stor irritation for nogle mennesker, da
KDE derfor ikke var Open Source, men det er der nu lavet om på da
Qt nu er blevet frigivet under GPL.
</para>

<para>
KDE2 findes idag i et par af de store distributioner, Mandrake 7.2 og
SuSE 7.0 og kommer med i næste udgivelse af de andre
distributioner. Desuden findes der pakker med KDE2 (2.0.1) på <ulink
url="http://www.kde.org/download.html">http://www.kde.org/download.html</ulink>.
</para>

<sect2 id="kde2installation">
<title>Installation af KDE2 på Red Hat</title>
<para>
Har du installeret KDE 1.1.2 i forvejen fra Red Hat 6.2 eller 7.0, så
er det vist ikke muligt at opgradere direkte til KDE 2.0 eller KDE
2.0.1 via de RPM-pakker, som findes på 
<ulink url="http://www.kde.org">http://www.kde.org</ulink>.
</para>

<para>
Har du gamle KDE-pakker inde, så skal de ud. Du kan checke dette ved
at prøve at afinstallere de grundlæggende KDE-pakker.
</para>

<screen>
<prompt>[root@linus /root]# </prompt> <userinput>rpm -e kdesupport</userinput>
<prompt>[root@linus /root]# </prompt> <userinput>rpm -e kdeutils</userinput>
</screen>

<para>
Får du at vide, at de ikke er installeret, så er du klar til at
installere KDE2. Ellers må du afinstallere de pakker som kræver
<filename>kdeutils*.rpm</filename> og
<filename>kdesupport*.rpm</filename>. Navnene får du ved at prøve de
to kommandoer.
</para>

<para>
Skal du installere KDE2, så kan du installere
<filename>autorun*.rpm</filename> først fra din Red Hat-cd-rom.
</para>

<para>
De egentlige KDE2-pakker installeres i følgende rækkefølge:
</para>

<screen>
<prompt>[root@linus /root]#</prompt> <userinput>rpm -Uvh libmng        </userinput>
<prompt>[root@linus /root]#</prompt> <userinput>rpm -Uvh qt            </userinput>
<prompt>[root@linus /root]#</prompt> <userinput>rpm -Uvh kdesupport    </userinput>
<prompt>[root@linus /root]#</prompt> <userinput>rpm -Uvh kdelibs       </userinput>
<prompt>[root@linus /root]#</prompt> <userinput>rpm -Uvh kdelibs-sound </userinput>
<prompt>[root@linus /root]#</prompt> <userinput>rpm -Uvh kdeadmin      </userinput>
<prompt>[root@linus /root]#</prompt> <userinput>rpm -Uvh kdebase       </userinput>
<prompt>[root@linus /root]#</prompt> <userinput>rpm -Uvh kdegames      </userinput>
<prompt>[root@linus /root]#</prompt> <userinput>rpm -Uvh kdegraphics   </userinput>
<prompt>[root@linus /root]#</prompt> <userinput>rpm -Uvh kdemultimedia </userinput>
<prompt>[root@linus /root]#</prompt> <userinput>rpm -Uvh kdenetwork    </userinput>
<prompt>[root@linus /root]#</prompt> <userinput>rpm -Uvh kdenetwork_ppp</userinput>
<prompt>[root@linus /root]#</prompt> <userinput>rpm -Uvh kdepim        </userinput>
<prompt>[root@linus /root]#</prompt> <userinput>rpm -Uvh kdetoys       </userinput>
<prompt>[root@linus /root]#</prompt> <userinput>rpm -Uvh kdeutils      </userinput>
</screen>
</sect2>

<sect2 id="kde2antialiasering">
<title>KDE2 anti-aliaserede skrifttyper</title>
<indexterm><primary>Skrifttyper</primary>
  <secondary>KDE2</secondary></indexterm>
<para>
KDE2 har en meget fin mulighed for at benytte anti-aliaserede
skrifttyper til skrivebordet, menuer og KDE-programmer
generelt. Anti-aliaserede skrifttyper betyder at man har genereret
skrifttyperne med større opløsning end tidligere. Det betyder typisk
at skrifttyperne er langt pænere og fremtræder uden at være kantet.
</para>

<para>
Det kan varmt anbefales at slå dette til med det samme i KDE. Tryk på
KDE-ikonet i nederste venstre hjørne og få menuen med programmer
frem. Vælg menuerne "KDE->Indstillinger->Udseende->Stil" og bemærk de to
valg på <xref linkend="kde2antialias-fig">.
</para>

<FIGURE ID="kde2antialias-fig" FLOAT="1">
<TITLE>KDE2 antialiaserede skrifttyper</TITLE>
<GRAPHIC FILEREF="kde2stil.&magic;"  SCALE="50"></GRAPHIC>
</FIGURE>

<para>
Nu kan du vælge nogle meget flotte skrifttyper i menuen
"KDE->Indstillinger->Udseende->Skrifttyper". Stil er per natur en meget
personlig ting, men skrifttypen "LuciduxSans" kunne være et godt valg.  
Genstart derefter KDE,
f.eks. log ud og log ind for at drage nytte af de nye skrifttyper.
</para>
</sect2>

<sect2 id="kde2programmer">
<title>KDE2-programmer</title>
<para>
Efterhånden er KDE blevet til en hel del mere en bare en desktop. Der
er kommet en hel del programmer som følger med KDE og som er rigtig
godt integreret i KDE. Her tænkes på ting som drag'n'drop osv.
</para>

<sect3 id="kde2konqueror">
<title>Konqueror</title>
<para>
Værd at nævne i forbindelse med KDE2 er den indbyggede
Webbrowser/filmanager Konqueror.
</para>

<FIGURE ID="fig-kde2konq" FLOAT="1">
<TITLE>Konqueror som FTP-browser</TITLE>
<GRAPHIC FILEREF="kde2konqueror.&magic;"  SCALE="20"></GRAPHIC>
</FIGURE>

<para>
Her er den vist som FTP-browser, men Konqueror kan også anvendes som
web-browser og er glimrende til dette, idet den er hurtig, samtidig med
at CSS2 og JavaScript er understøttet. Endvidere, så virker den også som
filmanager på den lokale maskine, hvor man selv kan definere
filendelserne til at skulle starte de forskellige applikationer der skal
eksekvere dem. Understøtter også drag'n'drop til og fra FTP-arkiver.
</para>


<para>
Konqueror har mange sjove muligheder, f.eks. kan du læse "man"-sider
ved at skrive <literal>man:ls</literal> i "Location"-feltet for at se
"man"-siden på <command>ls</command>. Tilsvarende kan man skrive
<literal>info:/make</literal> for at se Top info-siden for "make". Det er
lækkert og nemt.
</para>

<para>
Bemærk også knapperne med forstørrelsesglasset på <xref
linkend="fig-kde2konq2"> og <xref
linkend="fig-kde2konq3">. Knappen med "+" forstørrer den skrifttype, der
er anvendt, mens den med forstørrelsesglas og "-" tilsvarende giver en
mindre skrifttype.  I dagligdagen er dette en rigtig god funktion,
idet en del hjemmesider er lavet med alt for lille skrifttype. De
fleste andre browsere har tilsvarende en mulighed for at tvinge en
større skrifttype, men denne mulighed vil typisk være begravet i
menuer gemt langt væk - I Konqueror er funktionen hevet helt frem.
</para>

<FIGURE ID="fig-kde2konq2" FLOAT="1">
<TITLE>Konqueror som læser man-sider</TITLE>
<GRAPHIC FILEREF="kde2konqueror2.&magic;"  SCALE="40"></GRAPHIC>
</FIGURE>

<FIGURE ID="fig-kde2konq3" FLOAT="1">
<TITLE>Konqueror som læser info-sider</TITLE>
<GRAPHIC FILEREF="kde2konqueror3.&magic;"  SCALE="40"></GRAPHIC>
</FIGURE>
</sect3>

<!-- Skrevet af Anders Bruun Olsen anders@bruun-olsen.net -->
<sect3 id="konqueror-java">
<title>Java understøttelse i Konqueror</title>
<indexterm><primary>Java</primary>
<secondary>Konqueror</secondary></indexterm>

<indexterm><primary>Konqueror</primary>
<secondary>Java</secondary></indexterm>

<para>
KDE web-browseren Konqueror understøtter både Java-applets og javaScripts (dog
kun begrænset indtil videre). For at få Java-applets til at virke i browseren
skal du dog selv installere en JVM (Java Virtual Machine - en virtuel maskine).
Du får en JVM ved at installere et JRE (Java Runtime Environment). Der findes en
del forskellige JREs, deriblandt Kaffe som er et rent Open Source initiativ.
Dette JRE er dog ikke ordentligt understøttet af Konqueror, istedet anbefales
Blackdowns (www.blackdown.org) JRE som i skrivende stund kan hentes fra
<ulink url="ftp://sunsite.auc.dk/pub/languages/java/java-linux/JDK-1.3.1/i386/FCS/j2re-1.3.1-FCS-linux-i386.tar.bz2">ftp://sunsite.auc.dk/pub/languages/java/java-linux/JDK-1.3.1/i386/FCS/j2re-1.3.1-FCS-linux-i386.tar.bz2</ulink>.
Denne fil indeholder et katalog (<filename>j2re1.3.1</filename>) som du f.eks. kan placere i <filename>/usr/local</filename>. Det gøres
på følgende måde:
</para>

<screen>
<prompt>[root@linus /root]#</prompt> <userinput>cd /usr/local</userinput>
<prompt>[root@linus /usr/local]#</prompt> <userinput>tar -jxvf /path/to/j2re-1.3.1-FCS-linux-i386.tar.bz2</userinput>
</screen>

<para>
Herefter anbefales det at tilføje bin-kataloget fra filen til PATH. Tilføj til
<filename>/etc/profile</filename> følgende linie:
</para>

<screen>
export PATH=$PATH:/usr/local/j2re1.3.1/bin
</screen>

<para>
Det skal naturligvis være den korrekte sti du har installeret til.
</para>

<para>
Herefter starter du Konqueror op og går til opsætningen
(Engelsk: "Settings" -> "Configure Konqueror" og dansk "Opsætning" ->
"Indstil Konqueror") - dette kan også gøres via KDE Control Panel. Her
trykker du på "Konqueror Browser" og så op på flappen "Java". Sørg for
at der er sat kryds i "Enable Java globally" og gå så ned til feltet
"Path to executable, or 'java'" og indskriv stien til Java-filen
(f.eks. "<filename>/usr/local/j2re1.3.1/bin/java</filename>"). Så skal
alle opstartede Konqueror-vinduer lukkes ned. Når du så starter
Konqueror igen skulle du gerne have fuld Java-understøttelse.
</para>
</sect3>

<sect3 id="java-ssl-konqueror">
<title>Java Secure Socket Extension</title>
<indexterm><primary>SSL</primary>
<secondary>Java</secondary></indexterm>
<indexterm><primary>Java</primary>
<secondary>SSL</secondary></indexterm>

<para>
For at kunne køre Java applets over SSL (Secure Socket Layer) skal du desuden
installere JSSE pakken fra Sun. Denne kan hentes fra Sun på følgende adresse:
<ulink url="http://java.sun.com/products/jsse">http://java.sun.com/products/jsse</ulink>.
Sun kræver at du opretter dig på deres system. Det er gratis.
Når du har fået hentet pakken ned skal du udpakke den til
<filename>$KDEDIR/share/apps/kjava</filename>. På de fleste KDE-installationer
er <filename>$KDEDIR = /usr</filename>. Derefter skal der laves tre links.
</para>

<screen>
<prompt>[root@linus /root]# </prompt> <userinput>cd /usr/share/apps/kjava</userinput>
<prompt>[root@linus /root]# </prompt> <userinput>unzip -a /STI_TIL/jsse-1_0_2-gl.zip</userinput>
<prompt>[root@linus /usr/share/apps/kjava]# </prompt> <userinput>ln -s jsse1.0.2/lib/jcert.jar</userinput>
<prompt>[root@linus /usr/share/apps/kjava]# </prompt> <userinput>ln -s jsse1.0.2/lib/jnet.jar</userinput>
<prompt>[root@linus /usr/share/apps/kjava]# </prompt> <userinput>ln -s jsse1.0.2/lib/jsse.jar</userinput>
</screen>

<para>
Og så har du JSSE-understøttelse i Konqueror også!
</para>

<para>
Vil du vide mere om brug af Konqueror, så er der et kapitel om det program i
bogen "Linux - Friheden til at bruge kontorprogrammer", som findes på
<ulink url="http://www.sslug.dk/linuxbog">http://www.sslug.dk/linuxbog</ulink>.
</para>
</sect3>

<sect3 id="kde2koffice">
<title>KOffice</title>
<para>
En anden og ny ting i KDE2 er KOffice. KOffice er en samling
kontorprogrammer bestående af tekstbehandling (KWord), regneark (KSpread),
præsentationsprogram (KPresenter) og tegneprogram (Kontour - tidligere
KIllustrator) Disse
er dog endnu ikke ligeså avancerede som eksempelvis StarOffice, men
det kommer nok med den fart der p.t.  er på udviklingen af
dem. Desuden skal det nævnes at disse programmer ikke har samme
store maskinkrav som StarOffice og kan uden problemer afvikles på en
P166.
</para>

<FIGURE ID="fig-kde2kspread" FLOAT="1">
<TITLE>KOffice - KSpread</TITLE>
<GRAPHIC FILEREF="kde2kspread.&magic;"  SCALE="30"></GRAPHIC>
</FIGURE>

<FIGURE ID="fig-kde2kword" FLOAT="1">
<TITLE>KOffice - KWord</TITLE>
<GRAPHIC FILEREF="kde2kword.&magic;"  SCALE="40"></GRAPHIC>
</FIGURE>

<para>
Den generelle konfiguration af KDE2 er blevet rigtigt nem og intuitiv.
F.eks. kan man bare trække de ikoner man ønsker på skrivebordet
ud fra K-menuen i bunden:
</para>
</sect3>

<sect3 id="kde2-diverse">
<title>Andre fine dele af KDE2</title>

<para>
I netværksverdenen er KDE også kommet et skridt videre med KMail
(KDE's e-mail-program) og KNode (KDE's nyhedslæser).  KMail kan nu også
tråde e-mails og håndtere underfoldere. Et meget nemt program at gå
til, med alle de mest nødvendige funktionaliteter.
En anden fed feature i KMail er dens "indryknings-funktion" - ved besvarelse
af e-mails, rykkes den eksisterende tekst korrekt ind, også selv om
tekstlinierne bliver for lange osv.
Mere info kan evt. findes her: <ulink url="http://devel-home.kde.org/~kmail/kmailreview/">http://devel-home.kde.org/~kmail/kmailreview/</ulink>
under overskriften "Composer window".
</para>

<FIGURE ID="fig-kde2dnd" FLOAT="1">
<TITLE>KDE2 - Startmenu som minder meget om Windows</TITLE>
<GRAPHIC FILEREF="kde2dnd.&magic;"  SCALE="20"></GRAPHIC>
</FIGURE>


<FIGURE ID="fig-kde2kmail" FLOAT="1">
<TITLE>KMail</TITLE>
<GRAPHIC FILEREF="kde2kmail.&magic;"  SCALE="20"></GRAPHIC>
</FIGURE>

<para>
KNode er så KDE's nyhedslæser. Dette program har fået en rigtig stor
opfriskning og er også blevet rigtig nemt at gå til og sætte op.
</para>

<FIGURE ID="fig-kde2knode" FLOAT="1">
<TITLE>KNode</TITLE>
<GRAPHIC FILEREF="kde2knode.&magic;"  SCALE="20"></GRAPHIC>
</FIGURE>

<para>
Dette er kun en lille brøkdel af hvad KDE2 dækker over i nuværende
version og det er kun anden store frigivelse i den tid KDE-projektet
har eksisteret og udviklingen går p.t. rigtig stærkt på mange fronter
indenfor KDE (og Linux i almindelighed) men følg selv med på <ulink
url="http://www.kde.org/">http://www.kde.org/</ulink>.
Skrivebordstemaer på: <ulink
url="http://kde.themes.org">http://kde.themes.org</ulink>. Temaer er
først understøttet fra Version 2.1 og senere.  
Desuden kan udviklingen af KOffice følges på <ulink
url="http://www.koffice.org">http://www.koffice.org</ulink>.
</para>

<para>
<emphasis>Tip:</emphasis> Hvis du skal have dræbt et grafisk program
kan du starte <command>xkill</command> og trykke på den vindue, der
skal dræbes. Nemmere er det dog at trykke CTRL-ALT-Escape og derefter
dræbe vinduet.
</para>

</sect3>
</sect2>
</sect1>
</chapter>

