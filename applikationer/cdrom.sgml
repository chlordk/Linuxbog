<!-- $Id$ -->
<chapter id="cd-rom-braending">
<title>Brænding af cd'er</title>
<indexterm><primary>Brænde cd</primary></indexterm>
<indexterm><primary>cd</primary><secondary>brænde</secondary></indexterm>

<para>
Linux understøtter cd-brænding på alle drev fremstillet siden 1999,
hvor en standardisering af cd-brændere slog igennem. Desuden er en
række ældre brændere understøttet; den fulde liste findes på adressen
<ulink
url="http://www.fokus.fraunhofer.de/research/cc/glone/employees/joerg.schilling/private/cdwriters-2.0.html">http://www.fokus.fraunhofer.de/research/cc/glone/employees/joerg.schilling/private/cdwriters-2.0.html</ulink>.
</para>

<para>
De fleste moderne distributioner sørger automatisk for at der kan
brændes cd'er, såfremt der er tilsluttet en brænder under installation
af distributionen.
</para>

<para>
Der findes ét meget anvendt brænderprogram under Linux; det hedder
<command>cdrecord</command> og følger med stort set alle
distributioner. <command>cdrecord</command> er et tekstbaseret program
med en mængde muligheder, så det kan være lidt tungt at danse med.
Derfor findes også en række grafiske programmer, der fungerer som
lettilgængelige overbygninger af <command>cdrecord</command>. Nogle
meget benyttede grafiske programmer er <command>X-CD-Roast</command> og
<command>gcombust</command>.
</para>

<para>
Hvis ikke <command>cdrecord</command> er installeret på dit system, så
start med at gøre dette. Så er det nemt at se om brændersystemet kører
som det skal. Ved at give kommandoen <command>cdrecord
-scanbus</command> udskrives en liste over de drev, der er genkendt:
</para>

<screen>
<prompt>[root@linus /]#</prompt> <userinput>cdrecord -scanbus</userinput>
Cdrecord 2.0 (i586-mandrake-linux-gnu) Copyright (C) 1995-2002 Jörg Schilling
Linux sg driver version: 3.1.24
Using libscg version 'schily-0.7'
scsibus0:
        0,0,0     0) 'PIONEER ' 'CD-ROM DR-744   ' '1.02' Removable CD-ROM
        0,1,0     1) 'LITE-ON ' 'LTR-12101B      ' 'LS3J' Removable CD-ROM
        0,2,0     2) *
        0,3,0     3) *
        0,4,0     4) *
        0,5,0     5) *
        0,6,0     6) *
        0,7,0     7) *
</screen>

<para>
Her ses at systemet har fundet to drev. Det første er et almindeligt
cd-rom-drev, det andet er brænderen. Det er ikke umiddelbart muligt at
se forskel, men hvis man kender mærket på sin brænder burde man kunne
finde den i listen. Da <command>cdrecord</command> kan se flere drev,
er det nødvendigt at mærke sig hvilket af dem, der skal anvendes. I
dette tilfælde er det drevet med nummeret
<command>0,1,0</command>. Sådan et nummer skal altid bruges når
man vil brænde, også hvis brænderen er det eneste drev, man har i
maskinen.
</para>

<para>
I det følgende vil der blive gennemgået hvad man kan gøre hvis
ens brænder ikke umiddelbart bliver genkendt. Der vil derefter kort blive
gennemgået en enkelt af de nemme grafiske overbygninger til
<command>cdrecord</command>. Endelig bliver det vist hvorledes
<command>cdrecord</command> (og et par hjælpeprogrammer)
benyttes fra kommandolinjen, til at lave
cd'er med enten data, musik eller begge dele.
</para>

<para>
Man skulle således være godt i gang med brænding efter at have læst
dette kapitel.
En mere detaljeret gennemgang af cd-brænding under Linux findes i
<ulink
url="http://www.tldp.org/HOWTO/CD-Writing-HOWTO.html">http://www.tldp.org/HOWTO/CD-Writing-HOWTO.html</ulink>.
Her er især svar på mange mulige komplikationer, som ikke er dækket i
indeværende tekst.
</para>


<sect1 id="opsaetning-braender-kerne">
<title>Opsætning af brænder på hjemmebygget kerne</title>

<indexterm><primary>Brænde cd</primary><secondary>kerne-opsætning</secondary></indexterm>

<para>
I dette afsnit beskrives hvorledes en Linux-kerne bringes til at
genkende en brænder. Hvis brænderen allerede genkendes med kommandoen
<command>cdrecord -scanbus</command> som beskrevet ovenfor, kan
dette afsnit derfor springes over. Har man imidlertid selv hentet sin
kerne fra <ulink
url="http://www.kernel.org">http://www.kernel.org</ulink> eller kan
ens distribution af én eller anden grund ikke finde brænderen, så må
man selv til at rode lidt dybere.
</para>

<para>
Programmet <command>cdrecord</command> understøtter kun SCSI-brændere. Uanset
hvad, skal man derfor i indstillingerne til kernen aktivere
SCSI-understøttelse. Dette gøres ved under "SCSI support" at aktivere
"SCSI CD-ROM support" og "SCSI generic support". Hvis dette er gjort,
vil man på det kørende system have et bibliotek ved navn
<filename>/proc/scsi/</filename>.
</para>

<para>
Hvis man ejer en SCSI-brænder, så skal man endvidere sørge for at ens
SCSI-controller er understøttet af Linux, så virker
<command>cdrecord</command> uden videre. Dette sker under kernens
indstillinger for "SCSI low-level drivers", hvor man blot vælger det
SCSI-kort, man nu engang ejer.
</para>

<para>
Har man i stedet en IDE-brænder, så skal der sættes IDE-SCSI emulering
op, således at brænderen overfor <command>cdrecord</command> fremstår
som en SCSI-brænder. De fleste brændere er af IDE-typen, og er man i
tvivl hvad man har, så er det ganske sikkert en IDE-brænder.
</para>

<sect2 id="opsaetning-ide-scsi-emulering">
<title>IDE-SCSI emulering</title>

<indexterm><primary>IDE-SCSI emulering</primary></indexterm>
<indexterm><primary>SCSI</primary><secondary>IDE, emuleret med</secondary></indexterm>

<para>
For at få en IDE-brænder til at fremstå som en SCSI-brænder må man
gøre to ting. Det første er at kernen skal oversættes med support for
ide-scsi, scsi-cdrom, generic scsi og ide-cd. Desuden skal den
hidtidige IDE-understøttelse fjernes, så de to systemer ikke træder
hinanden over tæerne.
</para>

<para>
Det man skal være opmærksom på under kerne-oversættelsen er
menupunkterne "SCSI emulation support" samt "Include IDE/ATAPI CDROM
support" under afdelingen "IDE, ATA and ATAPI Block devices", som igen
findes under "ATA/IDE/MFM/RLL support". Disse valg er i tilgift til
"SCSI CD-ROM support" og "SCSI generic support" som beskrevet ovenfor.
Man kan frit vælge om tingene skal bygges direkte ind i kernen, eller
om de skal laves som moduler. I det følgende er det dog antaget at der
benyttes moduler.
</para>

<para>
Når man har fået bygget sig en kerne med de rette elementer, skal man
sørge for at fjerne den normale IDE-cd understøttelse. Det skal
ske i opstarten af Linux, hvor man skal give parametren
<command>hdx=ide-scsi</command>, forudsat at ens brænder har
navnet <command>hdX</command>. Hvis man er i tvivl, hvilket navn,
brænderen har, kan man bruge følgende kommando, som vil udskrive en
liste over de cd-drev (brænder eller ej), der er fundet af Linux:
</para>

<screen>
<prompt>[root@linus /]#</prompt> <userinput>
for d in /proc/ide/hd*; do [ $(<$d/media) = cdrom ] && echo ${d##*/}; done
</userinput>
hdc
hdd
</screen>

<para>
I dette tilfælde er der altså to drev i maskinen, og man skal tilføje
<command>hdc=ide-scsi hdd=ide-scsi</command> som parameter til
kernen. Dette vil give IDE-SCSI-emulering både for brænderen og for
det normale cd-rom-drev, men det er også helt i orden; emuleringen er
ikke forbeholdt brændere.
</para>

<para>
Bruger man LILO til at starte Linux skal man ind og ændre i
<filename>/etc/lilo.conf</filename>. Her skal man tilføje til
en <command>append</command> linje:
</para>

<programlisting>
boot=/dev/hda
map=/boot/map
install=/boot/boot.b
prompt
lba32
image=/boot/vmlinuz-2.4.17-6
        label=linux
        append="apm=on hdc=ide-scsi hdd=ide-scsi"
        root=/dev/hda5
        read-only
</programlisting>

<para>
I ovenstående eksempel fandtes i forvejen
<command>append="apm=on"</command>, og vi har så udvidet med vores
parametre. Findes linjen ikke i forvejen, laver man den blot selv.
</para>

<para>
Efter tilføjelsen køres <command>/sbin/lilo</command> og maskinen skal
så genstartes for at glemme alt om IDE-drevet.
</para>

<para>
Mandrake vil endda selv prøve at indsætte de nødvendige rettelser til 
<filename>/etc/lilo.conf</filename>.
</para>

<para>
Hvis man i stedet bruger GRUB til at starte Linux, skal parametren
skrives i en <command>kernel</command> linje i
<filename>/etc/grub.conf</filename>:
</para>

<programlisting>
title Red Hat Linux (2.4.20-18.8)
        root (hd0,1)
        kernel /boot/vmlinuz-2.4.20-18.8 ro root=LABEL=/ hdc=ide-scsi hdd=ide-scsi
        initrd /boot/initrd-2.4.20-18.8.img
</programlisting>

<para>
Hvis endelig man kører med <command>loadlin</command> (opstart fra
DOS/Windows), så kan man lave en linje i
<command>autoexec.bat</command> med
</para>

<programlisting>
c:\linux\loadlin c:\linux\vmlinuz.244 root=/dev/hdb5 ro hdc=ide-scsi hdd=ide-scsi
</programlisting>

<para>
Her er <command>loadlin.exe</command> i
<filename>c:\linux</filename>, der bruges en kerne
<filename>vmlinuz.244</filename> med system-roden på
<filename>/dev/hdb5</filename> og til de to cd-drev
<filename>hdc</filename> og <filename>hdd</filename>
anvendes IDE-SCSI-emulering.
</para>


<para>
Efter genstart af systemet kan man nu skrive
</para>

<indexterm><primary>cd</primary><secondary>modprobe</secondary></indexterm>

<screen>
<prompt>[root@linus /]#</prompt> <userinput>/sbin/modprobe sg</userinput>
<prompt>[root@linus /]#</prompt> <userinput>/sbin/modprobe ide-scsi</userinput>
</screen>

<para>
Så skulle IDE-SCSI-emuleringen være i orden, og drevene være synlige
via <command>cdrecord -scanbus</command>.
</para>

<para>
Vil man automatisere dette, så man ikke skal skrive
<command>modprobe</command>-linjerne efter hver genstart af maskinen,
kan man på mange distributioner finde filen
<filename>/etc/modules</filename>. I denne fil står navne på
moduler, som automatisk skal indlæses ved opstart. Man kan altså
tilføje følgende linjer og behøver så ikke huske at
indlæse modulerne selv:
</para>

<programlisting>
sg
ide-scsi
</programlisting>

<para>
For at kunne bruge det drev, der er lavet IDE-SCSI-emulering på, som
almindeligt cd-rom-drev også, skal der laves en sidste
ændring. <filename>/dev/cdrom</filename> peger sandsynligvis på et
IDE-cd-drev.
</para>

<indexterm><primary>cd</primary><secondary>/dev/cdrom</secondary></indexterm>

<screen>
<prompt>[root@linus /]#</prompt> <userinput>ls -l /dev/cdrom</userinput>
lrwxrwxrwx    1 root     root            4 Dec 30 22:03 /dev/cdrom -> hdc
</screen>

<para>
Eftersom der nu er lavet en IDE-SCSI-emulering, så eksisterer
cd-drevet ikke længere på IDE-bussen på systemet, men på den emulerede
SCSI-bus. Derfor har den også fået et nyt navn, nemlig
<filename>/dev/scd0</filename> (tallet nul er dog afhængigt af om
der er andre SCSI-enheder i systemet), og så skal
<filename>/dev/cdrom</filename> også ændres til at pege det korrekte
sted hen.
</para>

<screen>
<prompt>[root@linus /]#</prompt> <userinput>rm /dev/cdrom</userinput>
<prompt>[root@linus /]#</prompt> <userinput>ln -s /dev/scd0 /dev/cdrom</userinput>
<prompt>[root@linus /]#</prompt> <userinput>ls -l /dev/cdrom</userinput>
lrwxrwxrwx  1 root root 4 Dec 30 22:03 /dev/cdrom -> /dev/scd0
</screen>

</sect2>

</sect1>


<sect1 id="k3b">
<title>k3b - nem brænding af cd-rom'er</title>
<indexterm><primary>k3b</primary></indexterm>
<indexterm><primary>cd</primary><secondary>brændeprogram, k3b</secondary></indexterm>
<para>
Et af de nemmeste og bedste programmer til at brænde cd-rom'er er k3b, som er et KDE-program.
Man har en nem og logisk brugergrænseflade
</para>

<sect2 id="k3b-opsaetning">
<title>Opsætning af k3b</title>

<para>
k3b kræver at du har flere dele af KDE installeret; kdebase og kdelibs er nødvendige.
Start med at installere dem. Med Mandrake er <command>urpmi k3b</command> 
tilstrækkelig til at klare de afhængigheder.
</para>

<para>
Man skal først som "root" køre <command>k3bsetup</command>
</para>

<screen>
<prompt>[tyge@linus ~]#</prompt> <userinput>su</userinput>
<prompt>[root@linus /home/tyge]#</prompt> <userinput>k3bsetup</userinput>
</screen>

<para>
Den første skærm er kun en velkomst. 
</para>

<figure id="k3bsetup1-fig" float="1">
<title>k3bsetup</title>
<graphic fileref="k3bsetup1.&magic;" scale="60"></graphic>
</figure>

<para>
Den næste side bør vise at du
allerede har installeret <command>cdrdao</command>, 
<command>cdrecord</command> og
<command>mkisofs</command>. Er dette ikke tilfældet så gør det :)</para>


<figure id="k3bsetup2-fig" float="1">
<title>k3bsetup</title>
<graphic fileref="k3bsetup2.&magic;" scale="60"></graphic>
</figure>

<para>
På den næste side bør din cd-rom-brænder være fundet direkte - se hvad 
der vises under punktet "skriver". 
Det kræver, at dit system har en SCSI-emulering (for kerne 2.4) - se 
<xref linkend="opsaetning-ide-scsi-emulering"></xref>. 
</para>

<figure id="k3bsetup3-fig" float="1">
<title>k3bsetup</title>
<graphic fileref="k3bsetup3.&magic;" scale="60"></graphic>
</figure>

<para>
Den næste side skal du blot acceptere.
</para>

<figure id="k3bsetup4-fig" float="1">
<title>k3bsetup</title>
<graphic fileref="k3bsetup4.&magic;" scale="60"></graphic>
</figure>

<para>
Nu skal du tilføje hvilke brugere som kan få lov til at 
brænde cd-rom'er.
</para>

<figure id="k3bsetup5-fig" float="1">
<title>k3bsetup</title>
<graphic fileref="k3bsetup5.&magic;" scale="60"></graphic>
</figure>

<para>
Så er vi færdige.
</para>

<figure id="k3bsetup6-fig" float="1">
<title>k3bsetup</title>
<graphic fileref="k3bsetup6.&magic;" scale="60"></graphic>
</figure>
</sect2>

<sect2 id="k3b-brug">
<title>Brug af k3b</title>

<para>
Når man starter <command>k3b</command> op, så kan man 
se ens eget filtræ til venstre med kataloger. Nederst
vil programmet vise status for skrive-projektet.
For at lave backup til cd-rom af en stribe kataloger, så vælg
"File"-&gt;"New Project"-&gt;"New Data Project".
</para>


<figure id="k3b1-fig" float="1">
<title>k3b</title>
<graphic fileref="k3b1.&magic;" scale="60"></graphic>
</figure>

<para>
Nu kan kataloger og filer hives fra toppen til midten af skærmen
hvor katalog-strukturen for den endelige cd-rom er vist.
Bemærk den grønne bar som viser hvor meget af cd-rom'en som
er anvendt. Tryk endeligt på det lille cd-rom-ikon for at komme
til brænder-menuen.
</para>

<figure id="k3b2-fig" float="1">
<title>k3b</title>
<graphic fileref="k3b2.&magic;" scale="60"></graphic>
</figure>

<para>
Trykker du "write" i øverste højre hjørne, og indsætter en 
brændbar skive, så står du snart med en backup-cd-rom.
</para>


<figure id="k3b3-fig" float="1">
<title>k3b</title>
<graphic fileref="k3b3.&magic;" scale="60"></graphic>
</figure>
</sect2>

</sect1>

<sect1 id="X-CD-Roast">
<title>X-CD-Roast</title>
<indexterm><primary>X-CD-Roast</primary></indexterm>
<indexterm><primary>cd</primary><secondary>brændeprogram, X-CD-Roast</secondary></indexterm>

<para>
På <ulink
url="http://www.xcdroast.org">http://www.xcdroast.org</ulink> kan man
finde X-CD-Roast. Få fat i den og installér den. Skal man kunne brænde
cd'er uden at være root bliver man nødt til at sætte suid-bitten på
<filename>xcdroast</filename>. Dette gøres:
</para>

<screen>
<prompt>[root@linus /]#</prompt> <userinput>which xcdroast</userinput>
/usr/local/bin/xcdroast
<prompt>[root@linus /]#</prompt> <userinput>chmod +s /usr/local/bin/xcdroast</userinput>
</screen>

<para>
Så skulle det være i orden. Derefter startes
<command>xcdroast</command> hvorefter man lige skal svare på en
en ret morsom "disclaimer".
</para>


<figure id="xcdroast1-fig" float="1">
<title>X-CD-Roast</title>
<graphic fileref="xcdroast1.&magic;"  scale="50"></graphic>
</figure>

<para>
Det antages nu at brænderen er sat op og virker. Det testes
med "Setup".  Under "CD Setup" vælges brænderen som cd-writer-device,
og speed sættes. Eksisterer brænderen ikke under dette punkt, så
skyldes det, at brænderen enten ikke er tilsluttet ordentligt (scsi)
eller at det er en ide-brænder som kræver en
ide-scsi-emuluering. Dette ses i sidste afsnit.  Under "HD Setup"
vælges et image-mount-point (der hvor man monterer sit image).  Her kan
man vælge, hvis man har en hel partition dedikeret til cd-images eller
lignende, at den skal bruge dette. Det er meget praktisk at der mindst
er plads til en enkelt hel cd på den valgte placering. Det er på denne
plads i filsystemet at xcdroast lægger de rippede images.  Under
"Misc" og "Defaults", kan sættes ting som lyd, vinduernes placering,
osv. Disse er dog ikke vigtige for brændingen. Derefter vælges "Save"
og "Done". Nu skulle de øvrige knapper ikke være grå længere, men alle
skulle kunne bruges.  Så afhænger det af hvad man skal brænde. Under
"Copy Data CD" ligger alle de operationer man skal kunne bruge på en
hel cd.
</para>

<figure id="xcdroast2-fig" float="1">
<title>X-CD-Roast</title>
<graphic fileref="xcdroast2.&magic;"  scale="50"></graphic>
</figure>

<figure id="xcdroast0-fig" float="1">
<title>X-CD-Roast</title>
<graphic fileref="xcdroast0.&magic;"  scale="50"></graphic>
</figure>

<para>
Det skal lige bemærkes at X-CD-Roast bruger <filename>.raw</filename> i
stedet for <filename>.iso</filename> som endelse. Dette ligger kun i
navnet, ikke andet. Skal man derfor bruge det rippede image til noget
hvor denne endelse er vigtig, kan man bare lave et symlink med det
andet navn. De rippede (eller andre) images skal dog have endelse
<filename>.raw</filename> for at X-CD-Roast vil kendes ved dem. Der er
heller ikke noget krav til at de faktisk skal ligge i
<filename>/image</filename>-kataloget:
</para>

<screen>
<prompt>[root@linus /]#</prompt> <userinput>ls -l</userinput>
total 1
lrwxrwxrwx 1 root root   38 Jun 14 20:32 Mandrake-7.1-ext.raw -> /var/ftp/pub/iso/Mandrake-7.1-ext.iso
lrwxrwxrwx 1 root root   39 Jun 14 19:32 Mandrake-7.1inst.raw -> /var/ftp/pub/iso/Mandrake-7.1-inst.iso
lrwxrwxrwx 1 root root   32 Apr  3 19:19 Redhat61.raw -> /var/ftp/pub/iso/RedHat-6.1.iso
lrwxrwxrwx 1 root root   32 Apr  3 19:19 Redhat62.raw -> /var/ftp/pub/iso/RedHat-6.2.iso
drwxr-xr-x 2 root root 1024 Feb 29 20:26 tmp
</screen>

<para>
Under "Copy Audio CD" er der samme features som ved data. Dette virker
bare på audio-cd'er i stedet:
</para>

<figure id="xcdroast3" float="1">
<title>X-CD-Roast</title>
<graphic fileref="xcdroast3.&magic;"  scale="50"></graphic>
</figure>

<para>
Skal man nu selv til at lægge et filsystem ud på cd, gøres det under punktet
"Master CD". Under Master from/to kan man nu vælge
den del af filsystemet man ønsker at brænde ud. Følgende valg vil lave
et master image med <filename>/home</filename> hvor
<filename>/home/ftp</filename> ikke er på. Vælg "Master Image" og
derefter "Write Image", så er man i gang.
</para>


<figure id="xcdroast4" float="1">
<title>X-CD-Roast</title>
<graphic fileref="xcdroast4.&magic;"  scale="50"></graphic>
</figure>

<para>
Mere om X-CD-Roast og opsætning af brænder findes i
<filename>/usr/local/xcdroast-0.96ex/README*</filename> eller hvor
nu ellers <command>xcdroast</command> er installeret.
</para>
</sect1>

<sect1 id="cdrecord">
<title>Brænde cd med cdrecord</title>
<!-- Skrevet af Gert Holtoft <holtoft@get2net.dk> -->
<indexterm><primary>cdrecord</primary></indexterm>
<indexterm><primary>cd</primary><secondary>brændeprogram, cdrecord</secondary></indexterm>
<indexterm><primary>Brænde cd</primary><secondary>fra kommandolinjen</secondary></indexterm>

<para>
Det bliver nu gennemgået, hvorledes man kan brænde en cd udelukkende
ved hjælp af <command>cdrecord</command>, altså uden en grafisk
overbygning. Det forudsættes at brænderen er sat op og virker. Vi kan
derfor, som omtalt i kapitlets indledning, finde brænderens nummer ved
hjælp af kommandoen <command>cdrecord -scanbus</command>.
</para>

<screen>
<prompt>[root@linus /]#</prompt> <userinput>cdrecord -scanbus</userinput>
Cdrecord 2.0 (i586-mandrake-linux-gnu) Copyright (C) 1995-2002 Jörg Schilling
Linux sg driver version: 3.1.24
Using libscg version 'schily-0.7'
scsibus0:
        0,0,0     0) 'PIONEER ' 'CD-ROM DR-744   ' '1.02' Removable CD-ROM
        0,1,0     1) 'LITE-ON ' 'LTR-12101B      ' 'LS3J' Removable CD-ROM
        0,2,0     2) *
        0,3,0     3) *
        0,4,0     4) *
        0,5,0     5) *
        0,6,0     6) *
        0,7,0     7) *
</screen>

<para>
Brænderen har i dette tilfælde nummeret <command>0,1,0</command>,
og dette nummer bruges i de følgende eksempler, hvor der angives
<command>dev=0,1,0</command>. Der skal muligvis skiftes ud med et
andet nummer, som man selv kan finde med <command>cdrecord
-scanbus</command>.
</para>

<sect2 id="cdrecord-braende">
<title>Cd brændes</title>
	
<indexterm><primary>cdrecord</primary><secondary>brænde iso-fil</secondary></indexterm>

<indexterm><primary>Iso-fil</primary><secondary>brænde</secondary></indexterm>

<para>
For at kunne brænde en cd skal man typisk have en såkaldt iso-fil,
også kaldet et cd-image. En iso-fil er en samling af alle de filer, der skal
ende på cd'en, pakket sammen i en enkelt fil. Man kan hente en del
iso-filer på nettet; for eksempel består mange Linux-distributioner af omkring 3
iso-filer, som man kan hente og siden brænde. Da en iso-fil indeholder
alt det, der skal ende på en cd, vil den ofte være ret stor - op til
de omkring 700MB, der kan være på en cd.
</para>

<para>
Man kan også lave sine egne iso-filer, hvor man helt selv bestemmer
indholdet, og dermed hvad der kommer på cd'en. Mere om dette senere.
</para>

<para>
Når man har en iso-fil, man gerne vil have brændt, sker det ved hjælp
af en kommando som følgende:
</para>

<screen>
<prompt>[root@linus /]#</prompt> <userinput>cdrecord speed=16 dev=0,1,0 iso-fil</userinput>
</screen>

<para>
Dette starter <command>cdrecord</command>, som med 16 gange hastighed
vil bruge brænderen med nummer <command>0,1,0</command> til at
brænde indholdet af filen <filename>iso-fil</filename>. Selve
<filename>iso-fil</filename> kan være hvad som helst, men navnet vil
ofte ende på <filename>.iso</filename>; eksempelvis går den første cd
til en Red Hat 7.3 installation under navnet
<filename>valhalla-i386-disc1.iso</filename>.
</para>

<para>
Der er mange muligheder for at ændre virkemåden af
<command>cdrecord</command>. Specielt kan det være interessant at
udvide kommandoen ovenfor med <command>-v</command>. Herved vil
<command>cdrecord</command> fortælle lidt mere om, hvad der foregår
under brændingen. Endvidere kan <command>-eject</command> være
nyttig, da den bevirker at drevet spytter cd'en ud når den er brændt
færdig. Gennem <command>man cdrecord</command> kan man læse om
alle de øvrige muligheder.
</para>
</sect2>

<sect2 id="cd-rom-iso-fremstilling">
<title>Fremstilling af en iso-fil</title>

<indexterm><primary>Iso-fil</primary><secondary>fremstilling af</secondary></indexterm>
<indexterm><primary>mkisofs</primary></indexterm>
<indexterm><primary>cd</primary><secondary>brændeprogram, mkisofs</secondary></indexterm>

<para>
Det kan være nyttigt nok at brænde iso-filer, man har hentet, men det
er også meget rart selv at kunne bestemme indholdet af den cd, man
brænder. For at kunne det, må man selv lave en iso-fil. Til det formål
bruges programmet <command>mkisofs</command>, som er nært knyttet til
<command>cdrecord</command> - men <command>mkisofs</command> skal
installeres som et seperat program. I <command>mkisofs</command> er
der endnu flere indstillingsmuligheder end i
<command>cdrecord</command>, og her gennemgås kun de mest
grundlæggende. Alle mulighederne er beskrevet i manualen, som fås frem
med kommandoen <command>man mkisofs</command>.
</para>

<para>
Når man skal lave en iso-fil er det letteste at lave et katalog, hvor
man samler alle de filer, man vil have brændt. Man kan så kopiere
filer frem og tilbage, indtil man synes at der er det indhold, man
gerne vil have på den færdige cd. I det følgende vil vi bruge
kataloget <filename>/cd/</filename> som et sådant samlingssted.
</para>

<para>
På en cd kan der normalt være 650MB data; nogle cd-typer kan indeholde
lidt mere. Det er vigtigt, at man ikke forsøger at brænde mere på en
cd, end der er plads til. Derfor kan kommandoen <command>du</command>
være til god nytte, mens man fylder <filename>/cd/</filename> op med
data. Man får her et godt overslag på, hvor meget diskplads kataloget
bruger:
</para>

<indexterm><primary>Iso-fil</primary><secondary>forudsige størrelse</secondary></indexterm>

<screen>
<prompt>[root@linus /]#</prompt> <userinput>du -sh /cd/</userinput>
141M    /cd
</screen>

<para>
I dette tilfælde er der brugt cirka 141MB, og der er altså plads til
omtrent yderligere 500MB. Målene skal tages med et gran salt; på grund
af afrunding og administration forbundet med brændingen er det svært
at sige præcis hvornår en cd er helt fyldt. Hvis man sørger for ikke
at have mere end 620MB i sit katalog er man på den sikre side, men som
regel vil man også have held med at klemme lidt mere ind.
</para>

<para>
Når man mener at kataloget er, som cd'en gerne skal ende med at se ud,
kan man lave en iso-fil som indeholder filerne i kataloget:
</para>

<screen>
<prompt>[root@linus /]#</prompt> <userinput>mkisofs -r -J -o min.iso /cd/</userinput>
</screen>

<para>
I dette eksempel får iso-filen navnet <filename>min.iso</filename>, og
den indeholder alle filerne fra <filename>/cd/</filename>. En normal
cd indeholder kun kastrerede filnavne. Med <command>-r</command>
angiver man at der desuden skal gemmes de fulde filnavne, i en form
som Linux forstår. Tilsvarende betyder <command>-J</command> at
filnavnene gemmes i fuld længde i en form, som Windows forstår. Hvis
man på forhånd ved, at cd'en kun skal bruges på ét af
operativsystemerne, kan man selvfølgelig undlade de fulde filnavne til
det modsatte system. Som regel er det dog en dårlig idé, da man
risikerer at stå i en uventet situation en skønne dag, og så har man
pludselig kun de kastrerede filnavne til rådighed.
</para>

<para>
Efter ovenstående fremgangsmåde har man en iso-fil, som kan brændes på
den måde, der blev beskrevet i det foregående afsnit. Hvis man vil
være helt sikker på, at indholdet er, som man forventer, kan man teste
indholdet af iso-filen inden den brændes. Hvis man har kataloget
<filename>/mnt/iso/</filename> kan iso-filen monteres herpå ved hjælp
af følgende kommando:
</para>

<indexterm><primary>Iso-fil</primary><secondary>tjekke indhold</secondary></indexterm>

<screen>
<prompt>[root@linus /]#</prompt> <userinput>mount -t iso9660 -o ro,loop min.iso /mnt/iso</userinput>
</screen>

<para>
I <filename>/mnt/iso/</filename> kan det tjekkes at indholdet af
iso-filen er som man forventer. Filen afmonteres igen med kommandoen
<command>umount /mnt/iso</command>, og man er helt klar til at
brænde. Eller man kan lave en ny iso-fil, hvis man fandt et problem
med den første.
</para>

<indexterm><primary>Iso-fil</primary><secondary>undvære ved brænding</secondary></indexterm>
<indexterm><primary>mkisofs</primary><secondary>direkte til cdrecord</secondary></indexterm>

<para>
Når man bliver mere vant til at lave egne cd'er, synes man nok ikke at
det er nødvendigt at tjekke indholdet inden brænding. Man kan i sådan
et tilfælde helt undlade at lave en iso-fil, og i stedet lade
<command>cdrecord</command> læse sine data direkte fra
<command>mkisofs</command>. Det sparer både lidt tid og noget plads på
harddisken. En sådan kombineret kommando ser eksempelvis således ud:
</para>

<screen>
<prompt>[root@linus /]#</prompt> <userinput>mkisofs -r -J /cd/ | cdrecord speed=16 dev=0,1,0 -</userinput>
</screen>

<para>
Bemærk her både tegnet <command>|</command>, som forbinder de to
kommandoer, og tegnet <command>-</command>, som fortæller
<command>cdrecord</command> at den ikke skal læse fra en fil, men blot
bruge de data, den modtager fra <command>mkisofs</command>. Fordi der
ikke bruges <command>-o min.iso</command> ved
<command>mkisofs</command> vil den heller ikke gemme i en fil, men
blot sende direkte til <command>cdrecord</command>.
</para>

</sect2>

<sect2 id="musik-cd">
<title>Musik-cd brændes</title>

<indexterm><primary>audio cd</primary><secondary>brænde</secondary></indexterm>
<indexterm><primary>cd</primary><secondary>brænde musik</secondary></indexterm>

<indexterm><primary>cdrecord</primary><secondary>brænde musik</secondary></indexterm>

<indexterm><primary>Mp3-filer</primary><secondary>brænde på cd</secondary></indexterm>
<indexterm><primary>Ogg-filer</primary><secondary>brænde på cd</secondary></indexterm>
<indexterm><primary>Wav-filer</primary><secondary>brænde på cd</secondary></indexterm>

<para>
Hvis man vil lave en cd med musik, som kan afspilles i et normalt
stereoanlæg, skal man ikke bruge en iso-fil. I stedet skal man sørge
for at den musik, man ønsker på sin cd, findes på harddisken i
wav-format; der skal være én fil for hvert nummer, man vil have på den
færdige cd.
</para>

<para>
Er udgangspunktet for cd'en komprimeret musik i form af mp3-
eller ogg-filer, skal disse derfor først laves om til wav-filer. De
fleste programmer til at afspille komprimerede filer har mulighed for
at lave en wav-fil i stedet for at afspille lyden. Hvis man for
eksempel har filen <filename>Hestevise.mp3</filename> kan den laves om
til <filename>Hestevise.wav</filename> ved hjælp af programmet
<command>mpg123</command>:
</para>

<screen>
<prompt>[tyge@hven musik]$</prompt> <userinput> mpg123 -w Hestevise.wav Hestevise.mp3</userinput>
</screen>

<para>
På tilsvarende vis kan filen <filename>Ulilang.ogg</filename> laves om
til <filename>Ulilang.wav</filename> ved hjælp af
<command>ogg123</command>:
</para>

<screen>
<prompt>[tyge@hven musik]$</prompt> <userinput>ogg123 -d wav -f Ulilang.wav Ulilang.ogg</userinput>
</screen>

<para>
Denne konvertering til wav-filer skal gøres for hver enkelt nummer,
der skal med på cd'en.
</para>

<indexterm><primary>cd</primary><secondary>brændeprogram, cdparanoia</secondary></indexterm>
<indexterm><primary>cdparanoia</primary></indexterm>

<para>
Ligger musikken, der skal brændes, på en musik-cd i forvejen
(og der altså skal laves en kopi) kan det selvstændige program
<command>cdparanoia</command> bruges til at danne de nødvendige
wav-filer ud fra original cd'en. Med originalen i cd-drevet kan
man med følgende kommando få de enkelte numre gemt i filerne
<filename>track01.cdda.wav</filename>,
<filename>track02.cdda.wav</filename> og så videre. Operationen kan
tage lang tid; dette afhænger meget af hvilken model cd-drev, der
anvendes.
</para>

<screen>
<prompt>[tyge@hven musik]$</prompt> <userinput>cdparanoia -B 1-</userinput>
</screen>

<para>
Hvis ikke hele cd'en skal kopieres, kan man også nøjes med at overføre
et enkelt nummer. For eksempel kan nummer fire dannes i filen
<filename>track04.cdda.wav</filename> med kommandoen
<command>cdparanoia -B 4</command>. Det kan være en god idé at give
filerne et mere sigende navn når de er blevet overført.
</para>

<!-- Indsæt noget om "volume normalization" her -->

<para>
Når alle de numre, der skal på musik-cd'en, ligger som wav-filer, er
de klar til at blive brændt. Da alle filerne nu er wav-filer, er det
herefter ligegyldigt hvorvidt filerne oprindeligt kom fra komprimerede
mp3- eller ogg-filer, fra en eller flere cd'ere, eller en kombination
af det hele. Wav-filerne kan brændes til en cd med følgende kommando:
</para>

<screen>
<prompt>[root@linus musik]#</prompt> <userinput>cdrecord speed=16 dev=0,1,0 track01.cdda.wav track02.cdda.wav</userinput>
</screen>

<para>
Hver enkelt musikfil, som skal med på cd'en, angives i denne
kommando. I dette eksempel vil cd'en derfor komme til at bestå af blot
to numre. På den færdige cd kommer numrene til at ligge i samme
rækkefølge, som man angiver filnavnene i. Ofte er man ikke ligeglad
med den endelige orden, og derfor må man nøje overveje den rækkefølge,
man angiver wav-filerne i.
</para>

<para>
Normalt bliver der indsat en pause på cirka to sekunder mellem hvert
nummer på cd'en. Dette er ofte intet problem, men hvis man laver en
kopi af en cd hvor de enkelte numre glider sammen, kan pausen i kopien
være meget irriterende. Problemet gør sig især gældende ved
live-optagelser. Pausen mellem numrene kan undgås ved at bruge "disk
at once" brænding, hvor hele cd'en brændes i én køre, modsat normal
"track at once" brænding, hvor de enkelte numre brændes individuelt
og altså med en lille pause imellem.
"Disk at once" brænding aktiveres ved hjælp af <command>-dao</command>
og det tidligere eksempel ser så ud som følger:
</para>

<screen>
<prompt>[root@linus musik]#</prompt> <userinput>cdrecord speed=16 dev=0,1,0 -dao track01.cdda.wav track02.cdda.wav</userinput>
</screen>

</sect2>

<sect2 id="cd-extra">
<title>Brænding af cd med både musik og data (CD-Extra)</title>

<indexterm><primary>cdrecord</primary><secondary>brænde CD-Extra</secondary></indexterm>

<para>
Man kan lave en cd, som indeholder både musik og data. Når sådan en cd
bruges i en almindelig cd-afspiller virker den som en musik-cd, og når
den bruges i en computer er den en data-cd. Princippet kendes fra
kommercielle musik-cd'er, som af og til indeholder lidt ekstra guf
hvis man sætter dem i en computer (der dog som oftest skal køre
operativsystemet Windows). Denne måde at fremstille en cd på kaldes
CD-Extra, og foregår i to omgange.
</para>

<para>
Først laves en musik-cd som normalt, men der skal tilføjes
<command>-multi</command> ved brændingen. Dette bevirker, at cd'en
ikke bliver lukket, og det er derfor muligt at tilføje mere senere hen:
</para>

<screen>
<prompt>[root@linus musik]#</prompt> <userinput>cdrecord -speed=16 dev=0,1,0 -multi track01.cdda.wav track02.cdda.wav</userinput>
</screen>

<para>
I forlængelse af musikken skal der brændes en iso-fil. Denne iso-fil
laves på en speciel måde, således at den ikke bliver placeret i
starten af cd'en. Derfor må man først finde ud af, nøjagtig hvor
musikken slutter. Det kan <command>cdrecord</command> heldigvis aflæse,
når man har brændt første del af cd'en. Med cd'en stadig i brænderen
bruger man <command>-msinfo</command>:
</para>

<screen>
<prompt>[root@linus musik]#</prompt> <userinput>cdrecord dev=0,1,0 -msinfo</userinput>
0,25654
</screen>

<para>
Der udskrives to tal, som udtrykker størrelsen på den allerede brændte
del af cd'en. Man behøver ikke bekymre sig om tallenes værdi, men blot
overføre dem direkte til <command>mkisofs</command> med
<command>-C</command> argumentet:
</para>

<screen>
<prompt>[root@linus /]#</prompt> <userinput>mkisofs -r -J -o min.iso -C 0,25654 /cd/</userinput>
</screen>

<para>
Med <command>-C</command> bliver iso-filen fremstillet på en måde
så den passer ind netop efter den allerede brændte musik. Filen kan
derfor brændes som normalt, uden at den vil blive lagt oven i
musikken:
</para>

<screen>
<prompt>[root@linus /]#</prompt> <userinput>cdrecord -speed=16 -eject dev=0,1,0 min.iso</userinput>
</screen>

<para>
Nu indeholder cd'en både musiknumrene og iso-filen, og er dermed en
færdig CD-Extra cd. I eksemplet er tilføjet <literal>-eject</literal>
for at cd-rom-drevet åbnes efter brændingen.
</para>

</sect2>

</sect1>

</chapter>
