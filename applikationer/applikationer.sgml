<!-- $Id$ -->
<chapter id="applikationer">
<title>Linux-applikationer</title>

<para>
Til Linux findes der en stor mængde applikationer. Det går lige fra små
smarte tekstformateringsprogrammer med få linjers kode og op til
meget store tekstbehandlingssystemer. De allerfleste
programmer til Linux er gratis og beskyttet af en "Open Source"-lignende
licens. Men som man måske ikke skulle tro, kan der købes programmer
til Linux. Af hensyn til det frie og uafhængige grundlag for
Linux vil disse aldrig udgøre kernen i et Linux-system, men de vil altid
være mulige tilføjelser.
</para>

<para>
<indexterm><primary>Matlab</primary></indexterm>
<indexterm><primary>betalingsprogrammer</primary></indexterm>
Programmer som ApplixWare og Matlab er kommercielle og sælges kun i
binær form, som det kendes fra andre styresystemer. En variant af
denne salgsform findes for kontorpakken StarOffice. Den kan hentes
gratis fra internettet, men det må ikke
videregives, og da det fylder ca. 100 Mb, kan firmaet bag StarOffice (Sun)
tjene på at sælge den på cd-rom. Det ændres dog den 13. oktober 2000,
hvor kildeteksten frigives under Open Source-licensen GPL.
Database-firmaer som Oracle og
Informix har frigivet udgaver af deres systemer til Linux, og de er
ikke "Open Source".
</para>

<para>
Corel meddelte i oktober 1998, at WordPerfect bliver frigjort til gratis
hentning i en næsten 100% fuld version (den er gratis for private, mens
firmaer må betale).  Programmet skal registreres inden for 3
måneder. Programmet findes kun i binær form, men det er et meget flot
træk af et firma, som har meldt ud, at Linux er en kerneplatform, som
skal understøttes. Lige før jul 1998 kom så den gratis version. Mere end
250.000 Linux-brugere havde efter en uge hentet denne version af
WordPerfect. I dag kan du få hele WordPerfect Office Suite 2000 til
Linux, men dog endnu ikke på dansk. Se mere på
<ulink url="http://linux.corel.com">http://linux.corel.com</ulink>.
</para>


<sect1 id="progtools">
 <title>Programmeringsværktøjer</title>

<sect2 id="programmeringssprog">
<title>Programmeringssprog</title>

<indexterm><primary>Programmering</primary></indexterm>

  <para>
   Den mest anvendte oversætter til Linux er <emphasis>GNU Compiler
   Collection</emphasis> (GCC) og bruges bl.a. til at oversætte Ada, C
   og C++.
   <!--
   Der er givet flere eksempler på, hvordan du kommer i gang med at
   programmere i xref linkend="programmering"
   -->
  </para>

  <para>
   Udover Ada, C og C++ findes der bl.a. Lisp, Java, Scheme, assembler,
   Smalltalk, Tcl/Tk, Python, Perl, awk, sed, Pascal og Fortran. Man kan også
   <emphasis>købe</emphasis> C-, C++- og Fortran 77/90-oversættere.
   F.eks. leverer Portland Group en hel række oversættere (se <ulink
   url="http://www.pgroup.com/">http://www.pgroup.com/</ulink>).
  </para>

  <para>
   Hvert af sprogene har sine stærke (og svage) sider og har fundet anvendelse
   på en række områder. I dag ser det ud til, at Perl står meget stærkt. Perl
   er et fortolket sprog, som ikke er effektivt til store numeriske
   beregninger, men uovertruffent til at lave programmer, der skal foretage
   omformatering af tekst. Med ret simple kommandoer kan du hurtigt lave
   programmer, som i C ville fylde flere hundrede linjer.
   <!-- Eksempler er givet i xref linkend="perl-sect1".-->
  </para>

<para>
Til hurtigt at lave programmer med en grafisk brugergrænseflade
har Tcl/Tk og Python også fået stor udbredelse. Mere om disse i
programmeringsbogen "Linux - Friheden til at programmere", som kan
hentes fra <ulink
 url="http://www.sslug.dk/linuxbog">http://www.sslug.dk/linuxbog</ulink>.
</para>
</sect2>
</sect1>



<sect1 id="websideredigering">
<title>Redigér HTML-sider</title>
<indexterm><primary>HTML</primary><secondary>programmer til at redigere</secondary></indexterm>


<para>
Til at lave HTML hjemmesider har du flere muligheder. Du kan
selvfølgelig altid starte din favoriteditor og skrive dine
hjemmesider med denne. De fleste editorer har ikke meget speciel
understøttelse af HTML, men Emacs kan forstå syntaks og farvekode
filerne (brug Alt-x html-mode og Alt-x font-lock-mode). Tilsvarende
har KWrite samme muligheder.
</para>

<para>
Ønsker du at kunne redigere HTML direkte i grafisk tilstand, er der mulighed
for at bruge den indbyggede editor i <command>Netscape</command>.
WordPerfect 8 og StarOffice har tilsvarende muligheder for at kunne
udskrive dokumenterne til HTML, men du har ikke samme fleksibilitet,
som hvis du skrev det med Netscape eller en
almindelig editor. Programmet Amaya fra World Wide Web Consortium
(W3C) er også en mulighed. W3C er den officielle organisation bag WWW,
og Amaya er deres browser og HTML-editor. Bruger du Amaya, er du sikker
på, at dine hjemmesider følger de formelle standarder!
</para>

<para>
W3C udgiver også programmet "HTML Tidy", der kan rette de fleste
syntaksfejl i HTML-filer, og de kører webstedet
<ulink url="http://validator.w3.org/">http://validator.w3.org/</ulink>, hvor
du kan få tjekket syntaksen på dine websider.
</para>


<indexterm><primary>Bluefish</primary></indexterm>
<indexterm><primary>Quanta plus</primary></indexterm>
<para> 
En anden god mulighed er at anvende Bluefish, der kan hentes
fra <ulink
url="http://bluefish.openoffice.nl/">http://bluefish.openoffice.nl/</ulink>. Den
kan syntaks-vise HTML, og endda også PHP3, PHP4, SSI-kode og meget
andet.  I samme kaliber er Quanta Plus, som har hjemmesiden
<ulink url="http://quanta.sourceforge.net/">http://quanta.sourceforge.net/</ulink>, som ses på <xref linkend="quanta-fig">.
</para>

<figure ID="quanta-fig" FLOAT="1">
<title>Quanta kan redigere HTML-sider</title>
<graphic fileref="quanta.&magic;" scale="40"></graphic>
</figure>


</sect1>

<sect1 id="palm">
<title>Palmpilot og Linux</title>
<indexterm><primary>Palm Pilot</primary></indexterm>
<para>
Har du en Palmpilot, så fik du sikkert kun programmer med til Windows.
Heldigvis er der en hel del programmer til Linux, så du kan styre din
Palm uden Windows.
</para>

<itemizedlist mark="bullet">

<listitem><para>
J-pilot som kan ses på <xref linkend="J-pilot-fig">
kan bruges til at styre aftaler, kontakter, opgaver og notater.
<ulink url="http://jpilot.linuxave.net/">http://jpilot.linuxave.net/</ulink>.
</para></listitem>

<listitem><para>
KPilot er et KDE-interface til at lave backup af din Palm. Denne
findes som selvstændig RPM-pakke (<filename>kpilot-*.i386.rpm</filename>).
</para></listitem>

<listitem>
<para><emphasis>Pose</emphasis> er en Palm-emulator til Linux, som for eksempel
kan bruges til at afprøve Palm-programmer under Linux før man udsætter sin
Palm for dem. Se pose på <xref linkend="pose-fig">, hvor den indbyggede
kalender emuleres. Pose kan hentes fra <ulink
url="http://www.palm.com/devzone/pose/seed.html">http://www.palm.com/devzone/pose/seed.html</ulink>
</para>
</listitem>

<listitem><para>
Plucker er et rigtig godt Palm-program til at læse
HTML-filer off-line. Det har et Linux interface til at hente og
pakke HTML-filerne.  Smart at man kan læse sine nyheder etc. i toget
om morgenen :) Se mere på <ulink
url="http://plucker.gnu-designs.com">http://plucker.gnu-designs.com</ulink>
</para></listitem>

<listitem><para>
Pilot-link er den RPM-pakke du nok installerer først
og du bør læse <command>man pilot-link</command>. Med
<command>pilot-xfer</command> kan du overføre databaser og programmer
til og fra din Palm.  Der er mange nyttige programmer i denne pakke,
se dem alle med <command>rpm -ql pilot-link</command>.
</para></listitem>

<listitem><para>
Der findes også et udviklingsværktøj
til at lave Palm-programmer fra en Linux-maskine.  Hent
<filename>prc-tools-*.tar.gz</filename> på
<ulink url="ftp://ivan.harhan.org/pub/embedded/palmos/">ftp://ivan.harhan.org/pub/embedded/palmos/</ulink>.
</para></listitem>
</itemizedlist>


<figure ID="J-pilot-fig" FLOAT="1">
<title>J-Pilot</title>
<graphic fileref="J-Pilot.&magic;"  scale="30"></graphic>
</figure>

<figure ID="pose-fig" FLOAT="1">
<title>pose</title>
<graphic fileref="pose.&magic;"  scale="50"></graphic>
</figure>

<para>
Se i øvrigt <ulink url="http://www.gnulinux.com/articles/pilot.shtml">http://www.gnulinux.com/articles/pilot.shtml</ulink>
for en artikel om Palm og Linux.
</para>

</sect1>

<sect1 id="filstyring">
<title>Filstyring</title>
<indexterm><primary>filstyring</primary></indexterm>
<para>
Til Linux findes forskellige filstyringsprogrammer med grafisk
brugergrænseflade som f.eks. dem Gnome og KDE har. 
</para>

<para>
Programmet <command>xfilemanager</command> giver mulighed for at se og
anvende programmer gennem ikoner. En tekstfil kan således trækkes over
på en editor, som så startes med den givne fil. En anden mulighed er
<command>xfm</command>, der har en lignende brugerflade. I øjeblikket
kommer en del nye filhåndteringsprogrammer i beta-test af langt højere
kvalitet. Blandt andet er en Linux-explorer lavet til KDE klar med
integreret fil-, web- og FTP-håndtering, svarende til Explorer i
Microsoft Windows 98. Et tilsvarende program har Corel Linux og Gnome.
</para>

<para>
XFTP (<command>xftp</command>) bør også nævnes. Programmet er perfekt
til at overføre filer fra en maskine til en anden via FTP. Svarende
til Midnight Commander har du de to maskiner i hhv. venstre og højre
side af vinduet og med musen vælges, hvad der skal kopieres. Programmet
kan også kopiere rekursivt. Desværre bliver programmet ikke længere
vedligeholdt og findes normalt ikke i de udbredte Linux-distributioner.
</para>

<para>
Måske du vil være interesseret i FileRunner, som er et udmærket
filstyringsværktøj. FileRunner udmærker sig ved at der er support for
musehjul indbygget. Således der ikke skal rettes i programmets
opsætnings-filer som det er tilfældet for xterm, emacs, netscape m.fl.
Programmet kan hentes fra: <ulink
url="http://www.cd.chalmers.se/~hch/filerunner.html">http://www.cd.chalmers.se/~hch/filerunner.html</ulink>.
</para>

<figure ID="filerunner-fig" FLOAT="1">
<title>FileRunner</title>
<graphic fileref="filerunner.&magic;"  scale="30"></graphic>
</figure>

<sect2 id="mc">
<title>Midnight Commander</title>
<indexterm><primary>Midnight Commander</primary></indexterm>
<indexterm><primary>Norton Commander</primary></indexterm>
<indexterm><primary>mc</primary></indexterm>
<para>
For folk med DOS-baggrund findes der en god Norton Commander-klon,
Midnight Commander (<command>mc</command>).  Det kan dog nævnes, at
Midnight Commander har et par ekstra funktioner, f.eks. kan du
montere diske fra andre maskiner og kopiere frem og
tilbage. Tilsvarende er det nemt at koble op til en FTP-konto.
</para>

<figure ID="mc-fig" FLOAT="1">
<title>Midnight Commander</title>
<graphic fileref="mc.&magic;"  scale="50"></graphic>
</figure>

<para>
<indexterm><primary>Midnight Commander</primary></indexterm>
I <command>mc</command> har du farvekoder og symboler til at angive,
om filen kan eksekveres (grøn og *), et symbolsk link (reference til
anden fil angives med @), kataloger (fed skrift og /) eller en
core-fil (levn fra et program, der døde - rød skrifttype). Folkene bag
Midnight Commander står også bag et filhåndteringsprogram til Gnome,
<command>gmc</command>.
</para>

<figure ID="gmc-fig" FLOAT="1">
<title>Gnomes Midnight Commander</title>
<graphic fileref="gmc.&magic;"  scale="50"></graphic>
</figure>


</sect2>

</sect1>

<sect1 id="data">
<title>Databehandling og visning</title>

<para>
Gnuplot (<command>gnuplot</command>) har i mange år været Unix-programmet,
der er blevet anvendt til at afbilde data grafisk. Der er
både mulighed for at afbilde egne data gemt i en ASCII-fil samt få
vist grafer dannet ud fra de almindelige regneoperationer og en række
indbyggede matematiske funktioner. Grafer kan vises i 2D og i 3D. Gnuplot
har mulighed for at eksportere billeder i eps-format, hvorfor det
passer fint sammen med LaTeX.
</para>

<para>
Grace er et 2D-plotteprogram med et grafisk interface. Programmet
kan producere mange typer af grafer og man har stor kontrol med
hvordan grafen skal se ud. Programmet kan også bruges til databehandling
såsom ikke-lineære fits, Fourier transformation, feature extraction
m.m.
</para>

<para>
Har du (for mange) penge, kan du købe Mathematica, Maple eller Matlab til
Linux. Alle tre er meget gennemarbejdede og tilbyder et stabilt
udviklingsmiljø med alt inden for numeriske/symbolske metoder og
grafik. Grafikken er her helt i top og meget enkel at anvende.
</para>

<para>
MuPAD er måske også værd at hente. Det er gratis - dog ikke Open
Source. MuPAD kan findes på
<ulink url="http://www.mupad.de">http://www.mupad.de</ulink>. MuPAD er
et meget avanceret matematik-program, som bl.a. kan regne symbolsk med
bogstaver. På mange områder er MuPAD en mindre kendt konkurrent til
Mathematica og Maple. På det seneste har en hollandsk gut arbejdet på
endnu en konkurrent. Navnet er Yacas (yet another computer algebra
system). Yacas er bestemt ikke modent til daglig brug, men det er
sjovt at lege med!
</para>


<para>
De gratis Matlab-kloner, Scilab og Octave, er gode til numerisk
manipulation af matricer og vektorer samt anden databehandling. Til
præsentation af grafik er Octave baseret på Gnuplot, mens Scilab har
udviklet deres egne biblioteker til at vise grafer. Disse er
gratis, men ikke på højde med de kommercielle programmer. Pythons
numeriske udvidelser (NumPy) er værd at kigge nærmere på - lidt frækt
kan man sige at Python er en bedre Matlab end Matlab.
</para>

<para>
Vil du vide mere om programmer til matematik, fysik, biologi osv., bør
du tjekke Scientific Applications on Linux: <ulink
url="http://sal.jyu.fi">http://sal.jyu.fi</ulink>.
</para>
</sect1>

<sect1 id="cad">
<title>CAD</title>
<indexterm><primary>CAD</primary></indexterm>

<para>
Der er flere CAD-programmer til Linux og endda flere af dem er
gratis. Det kan anbefales at se mere til Cycas
<ulink url="http://www.cycas.de">http://www.cycas.de</ulink>,
Qcad <ulink url="http://www.qcad.org">http://www.qcad.org</ulink> og
Octree <ulink url="http://www.octree.de">http://www.octree.de</ulink>.
</para>


<figure ID="cycas-fig" FLOAT="1">
<title>CAD med Cycas</title>
<graphic fileref="cycas.&magic;"  scale="40"></graphic>
</figure>


<figure ID="qcad-fig" FLOAT="1">
<title>CAD med QCad</title>
<graphic fileref="qcad.&magic;"  scale="40"></graphic>
</figure>


</sect1>

<sect1 id="modellering-3d">
<title>3D modellering</title>
<para>
Der er flere gode muligheder for at lave 3D modellering 
med en Linux-maskine. Der er en stor trend i Hollywood mod at anvende Linux-maskiner
til 3D animering og rendering, primært pga. de meget pris- og ydelses-effektive løsninger
man nu kan lave.
</para>

<para>
På <ulink url="http://www.gig3d.com">http://www.gig3d.com</ulink> kan findes et kommercielt
program GIG3DGO, der ser meget lovende ud.
</para>

<figure ID="elektrogig-fig" FLOAT="1">
<title>3D modellering med GIG3DGO</title>
<graphic fileref="elektrogig.&magic;"  scale="40"></graphic>
</figure>

<para>
Alternativt kan f.eks. AC3D <ulink url="http://www.comp.lancs.ac.uk/computing/users/andy/ac3d.html">http://www.comp.lancs.ac.uk/computing/users/andy/ac3d.html</ulink> og POVRAY <ulink url="http://www.povray.org/">http://www.povray.org/</ulink> være af interesse.
</para>

 <sect2 id="appl-pov-ray">
  <title>Fotorealistiske billeder med POV-Ray</title>

  <para>
   Se <ulink url="http://www.povray.org/">http://www.povray.org/</ulink>.
  </para>
 </sect2>

 <sect2 id="appl-lego-cad">
  <title>LEGO-byggevejledninger</title>

  <para>
   Tegning af byggevejledninger til LEGO-modeller er en temmelig specifik
   anvendelse af 3D modellering, men der findes et stort bibliotek af 3D
   modeller af LEGO-klodser i et format designet specifikt til formålet.
   Formatet kaldes "LDraw" efter det (lukkede DOS-) program der fungerer
   som referenceimplementation. Det er - i traditionel Unix-stil - strengt
   tekstorienteret, så man kan "skrive" sine byggevejledninger, hvis man
   foretrækker at bruge tastaturet fremfor musen.
  </para>

  <para>
   Der findes p.t. kun to LEGO-tegneprogrammer til Linux;
   <emphasis>LeoCAD</emphasis> er et decideret 3D modelleringsværktøj med
   fokus på LEGO mens <emphasis>LDGLite</emphasis> primært er beregnet på
   visning af eksisterende byggevejledninger. LeoCAD kører kun på
   x86-processorer, mens LDGLite kører på både x86- og Alpha-processorer.
  </para>

  <para>
   Det er også muligt at lave "fotorealistiske" billeder udfra sine
   byggevejledninger. Det gøres ved at man oversætter sine LDraw-filer
   til POV-Ray-format og dernæst bruger POV-Ray (se
   <xref linkend="appl-pov-ray">) til at generere billederne udfra de
   oversatte filer. Programmet <emphasis>l2p</emphasis> håndterer
   oversættelsen til POV-Ray-format, men er begrænset af det tilhørende
   bibliotek af LEGO-klodser. Hvis man har adgang til et DOS-system
   (evt. dosemu eller WINE), kan man med fordel bruge DOS-programmet
   <emphasis>l3p</emphasis> i stedet for l2p, da det blot bruger
   LDraw-biblioteket af LEGO-klodser og oversætter det til POV-Ray-format
   efter behov (l3p er gratis, men ikke frit).
  </para>

  <itemizedlist>
   <listitem>
    <para>
     LeoCAD kan findes på:
     <ulink url="http://www.leocad.org/linux.htm">http://www.leocad.org/linux.htm</ulink>
    </para>
   </listitem>

   <listitem>
    <para>
     <ulink url="http://www.ldraw.org/">LDraw.org</ulink> har en detaljeret
     installationsvejledning til LDGLite på:
     <ulink url="http://www.ldraw.org/download/start/linux/">http://www.ldraw.org/download/start/linux/</ulink>
    </para>
   </listitem>

   <listitem>
    <para>
     L2p og det tilhørende bibliotek af LEGO-klodser kan findes på:
     <ulink url="http://www.el-lutzo.de/lego/l2p.html">http://www.el-lutzo.de/lego/l2p.html</ulink>
    </para>
   </listitem>
  </itemizedlist>

  <para>
   Det bør for en god ordens skyld bemærkes at LEGO ikke er indblandet i
   arbejdet med de her nævnte tegneprogrammer og at "LEGO" vist egentlig
   er et registreret varemærke.
  </para>
 </sect2>
</sect1>

</chapter>
