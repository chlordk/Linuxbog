<html>
<!-- $Id$ -->
<title>README Gæstebog</title>
<h1>Gæstebog</h1>

<p>
Database og web eksempler til bogen "Linux - Friheden til egen webserver"
<a href="http://www.sslug.dk/linuxbog/web/bog/index.html">http://www.sslug.dk/linuxbog/web/bog/index.html</a>.
</p>

<p>
Dette eksempel er en gæstebog hvor brugere af hjemmesiden kan skrive
en hilsen til dig og dine andre web-brugere.
</p>

<p>
Formålet med dette eksempel er, at vise de basale mekanismer der
bruges i en web-applikation med database.
For at gøre det overskueligt, er det meget simple
HTML, PHP og SQL kommandoer der er brugt.
Det væsentlige er dialogen med web-brugeren og hvordan data gemmes og
hentes fra databasen.
</p>

<h2>Filer</h2>
<ul>
<li><tt><a href="README.html">README.html</a></tt> - denne fil</li>
<li><tt>.password.php</tt> - ret brugernavn og password her</li>
<li><tt><a href="sql-create-gaest.php">sql-create-gaest.php</a></tt> - script til at oprette tabeller</li>
<li><tt><a href="skriv.html">skriv.html</a></tt> - form brugeren skriver en hilsen i</li>
<li><tt>gemskriv.php</tt> - script til at gemme data i gæstebogen</li>
<li><tt><a href="visalle.php">visalle.php</a></tt> - script til at vise alle poster i gæstebogen</li>
</ul>

<h2>Installation</h2>

<p>
Før installationen kan begynde, skal PostgreSQL være installeret
og der skal være oprettet en bruger som vist i
<a href="http://www.sslug.dk/linuxbog/web/bog/db-pgsql.html">http://www.sslug.dk/linuxbog/web/bog/db-pgsql.html</a>.
</p>

<p>
Ret brugernavn og password i filen <tt><a href=".password.php">.password.php</a></tt> til det du er
blevet oplyst af din databaseadministrator.
Filen har et punktum forest for ikke at web-bruger kan se filen.
Apache skulle gerne være sat op til ikke liste filer med punktum foran.
Har du mulighed for at lægge <tt>.password.php</tt> et sted hvor den ikke vises
for brugeren, vil dette være en klar fordel, så andre ikke ser dit password til databasen.
</p>

<p>
Upload alle filer til din web-server og kør scriptet
<a href="sql-create-gaest.php">sql-create-gaest.php</a>.
Scriptet opretter en tabel, et index og en enkelt post i gæstebogen.
Hvis alt gik som det skulle, kan du se en enkelt hilsen med
<tt><a href="visalle.php">visalle.php</a></tt> scriptet.
For ikke at nogen skal ødelægge dine tabeller,
bør du straks efter <b>slette sql-create-gaest.php</b> fra web-serveren.
</p>

<h2>Virkemåde</h2>

<p>
En web-session udføres i to tempi.
For at gøre det nemmere at forstå, er sessionen delt op i filerne
<tt><a href="skriv.html">skriv.html</a></tt> og
<tt>gemskriv.php</tt>,
selv om det kan lade sig gøre at integrere det hele i en fil.
Web-brugeren skriv sin hilsen ind i <tt><a href="skriv.html">skriv.html</a></tt>
og klikker på "Gem"-knappen.
Brugerens browser sender så de indtastede data til <tt>gemskriv.php</tt>.
<tt>gemskriv.php</tt> bruges kun til at modtage de indtastede data
fra <tt><a href="skriv.html">skriv.html</a></tt>, så det giver ingen mening at se denne fil for sig selv.
</p>

<p>
I filen <tt>skriv.html</tt> er det angivet indtastningsformens data skal sendes
videre til <tt>gemskriv.php</tt> med linien:
<tt>&lt;form action="gemskriv.php" method="post"&gt;</tt>.
Desuden anvendes metoden <tt>post</tt>.
</p>

<p>
I filen <tt>skriv.html</tt> findes variabelnavnene navn, email, hilsen og aktion.
Når der så klikkes på "Gem" bliver disse variable overført til PHP,
og kan så findes som $navn, $email, $hilsen og $aktion.
I <tt>gemskriv.php</tt> vises hvordan de indtastede data fanges og gemmes
i databasen.
</p>

<p>
Filen <tt><a href="visalle.php">visalle.php</a></tt> er et selvstændigt script
der viser indholdet af alle poster i gæstebogen.
</p>

</html>
