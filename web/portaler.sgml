<chapter id="portaler">
<title>Administration af web-indhold</title>

<para>
Der er flere muligheder for at lave web-portaler med Linux,
dvs. systemer som hjælper med at få en infrastruktur op omkring det
indhold, man selv skal levere. phpNuke er en mulighed, Zope en anden
og der er flere andre.
</para>


<sect1 id="zope">
<title>Zope</title>
<indexterm><primary>Zope</primary></indexterm>
<para>
Zope er et Open Source <emphasis>Content Management System</emphasis>.
Det bruges til - på en let og overskuelig måde - at opbygge en
hierakisk organiseret hjemmeside.
</para>
<para>
Zope er bygget op over forskellige
<emphasis>Products</emphasis>, som man kan importere i sin Zope, for
derefter at lægge dem ind forskellige steder i hjemmesidens hieraki.
Disse produkter varierer lige fra forskellige databaseforbindelser
til nyhedslister, chats, gæstebøger og kalendere. Alt sammen nyttige ting
til hjemmesiden.
</para>
<para>
I praksis kan man importere en pakke (et product) ved at placere dens filer under 
<filename>~/zope/lib/python/Products</filename> og genstarte Zope. Herefter
optræder dens elementer i listen med objekter, der kan anvendes i foldersystemet.
</para>
<para>
Zope giver mulighed for at kontrollere adgangen til de enkelte dele
af hjemmesiden. Har man fået adgang i et niveau, gælder denne for alle 
niveauer herunder, indtil der evt. sættes et nyt adgangs object ind.
Fremgangsmåden er enkel, man placerer blot et acl_users object i den
folder, man vil lukke med en adgangskode, og opretter de brugere,
der skal have adgang. Forskellige andre objecter i samme folder eller
underfoldere, kan derefter forholde sig til de rettigheder, der er sat op.
</para>
<para>
Man kan i sin adgang for eksempel give alle (anonyme brugere) adgang til at læse, og
en eller nogle få adgang til at redigere.
</para>
<para>
Zope er skrevet i Python. Internt bruges
markup-sproget DTML som man kan bruge til at manipulere dynamiske data
med på forskellige måder. Man kan også vælge at lave sine egne python
scripts, hvis man hellere vil dette. De implementeres lige så let som
DTML dokumenter.  
</para>
<para>
Zope har en indbygget webserver (ZServer) som man
kan nøjes med at bruge til en mindre trafikeret hjemmeside. Der skal i det 
tilfælde blot rettes i filen ~/zope/z2.py, idet 
standardværdien for HTTP_PORT er 8080 (rettes til 80), mens den for
FTP_PORT er 8021 (rettes til 21). Har du et startscript under 
<filename>/etc/init.d/</filename> skal du også kontrollere dette for 
portnumrene 8080 hhv. 8021.
Skal Zope køre parallelt med Apache, skal der tilføjes lidt til
httpd.conf, hvilket forholdsvis let kan lade sig gøre.  Vil du vide mere
om Zope, henvises til <ulink url="http://www.zope.org">http://www.zope.org</ulink>.
</para>

<para>
En af Zope's største styrker er produktet CMF
(Content Management Framework). Dette kan bl.a. bruges til at bygge en
portal. Med CMF er det nemt at styre brugere. CMF sørger for at holde
indhold, data og kode adskilt. Har en indbygget skin-funktionalitet,
som man kan bruge til at lave forskellige udseender til sin hjemmeside, 
lave den flersproget osv. Læs mere på <ulink
url="http://cmf.zope.org">http://cmf.zope.org</ulink>
</para>

<sect2 id="zope-installation">
<!-- Skrevet af Flemming Bjerke -->
<title>Installation af Zope</title>

<para>
Her gives en beskrivelse af hvordan man kan få en fungerende (binær) 
Zope-2.6.1 til at anvende mysql-3.23-52 og mysql-4.0. Man skulle også kunne 
anvende rpm-pakker og debian-pakker, men hvis der opstår problemer, kan man 
falde tilbage på nedenstående og hente en binær pakke med zope fra 
<ulink url="http://www.zope.org">http://www.zope.org</ulink>:
</para>

<para>
Zope-mysql connections kræver to at man henter 
MySQL-python-0.9.2.tar.gz og ZMySQLDA-2.0.8.tar.gz (eller nyere stabile 
pakker) fra: <ulink url="http://sourceforge.net/project/showfiles.php?group_id=22307">http://sourceforge.net/project/showfiles.php?group_id=22307</ulink>.
</para>

<para>
Læg de to tar pakker yderst i din zope-mappe (dér hvor du starter zope). 
Udpak pakkerne med: <command>tar xvzf PAKKENAVN</command>.
</para>

<para>
Nu lægger den udpakkede mappe MySQL-python-0.9.2 sig i zope-mappen,
hvorimod ZMySQLDA lægger sig i
<filename>lib/python/Products/</filename> under ZOPE-mappen og er
sådan set klar til at blive anvendt inde fra zope - idet man kan tilføje
en MySQL-connection. Dog kræver det først at python kan kommunikere
med MySQL.
</para>

<para>
Til det formål skal man gå ind i mappen MySQL-python-0.9.2 og køre følgende 
kommando: <command>../bin/python setup.py build</command>.
</para>


<para>
Nu er der bygget de programmer som kræves. Det bemærkes at man anvender den 
python-udgave der følger med zopes binære programpakke. Dette er vist ikke 
mindst vigtigt, hvis ens python ikke er python2.1.3, men f.eks. python2.2, 
fordi zope bruger 2.1.3. Herudover er det afgørende at der med zopes python 
følger biblioteket distutils som skal bruges ved kompileringen. (Hvis man 
selv har kompileret zope, skal man angiveligt blot skrive: python setup.py 
build, men så må man have distutils-biblioteket i sin python.)
</para>

<para>
Man skal også sørge for at c-biblioteket mysql hvori mysql.h ligger,
findes et sted hvor gcc-compileren kan finde den,
f.eks. <filename>/usr/include/mysql</filename>.  Biblioteket kommer
med i mysql-4.0-standard-tgz-pakken som kan hentes fra <ulink
url="http://www.mysql.com">http://www.mysql.com</ulink>. Kopier det så
til <filename>/usr/include</filename>. 
</para>

<para>
Man skal også have en af mig ukendt delmængde af følgende biblioteker:
</para>

<screen>
/usr/lib/libmysqlclient.a
/usr/lib/libmysqlclient.la
/usr/lib/libmysqlclient.so
/usr/lib/libmysqlclient.so.10
/usr/lib/libmysqlclient.so.10.0.0
/usr/lib/libmysqlclient_r.so
/usr/lib/libmysqlclient_r.so.10
/usr/lib/libmysqlclient_r.so.10.0.0
</screen>

<para>
Mangler de relevante biblioteker, går oversættelsen i stå med beskeden:
</para>

<screen> 
/usr/bin/ld: cannot find mysqlclient_r 
</screen>

<para>
Det kan også være at oversættelsen går i stå med:
</para>

<screen>
/usr/bin/ld: cannot find -lz
</screen>

<para>
I så fald går du ind på: <ulink url="http://www.gzip.org/zlib/">http://www.gzip.org/zlib/</ulink>
og henter <filename>zlib</filename> som kildetekst. (Tager du f.eks. en rpm-pakke, risikerer 
du uendelige afhængighedsproblemer). 
</para>

<para>
Du udpakker zlib med <command>tar xvzf PAKKENAVN</command>.
(hvis du har hentet tar.gz-filen) og går ind i den resulterende 
zlib-mappe hvor du foretager:
</para>

<screen>
./configure
make test
make install
</screen>

<para>
Når du er færdig med at installere relevante biblioteker, bør du formentlig 
køre: <command>/sbin/ldconfig</command> så bibliotekerne bliver fundet under oversættelsen.
</para>

<para>
Læs iøvrigt README-filen. 
</para>

<para>
Nu mangler man blot at installere MySQL-python. Det gøres med følgende 
kommando, inde fra mappen MySQL-python-0.9.2:
</para>

<screen>
../bin/python setup.py install
</screen>

<para>
Du skulle nu kunne starte zope som du plejer og adde en 
ZMySQL-Connection inde i zope. 
</para>

<para>
Når du inde i zope har valgt en mysql connection (vi forudsætter at mysqld 
kører), skriver du i feltet "Database Connection String", f.eks.:
</para>

<screen>
&lt;databasenavn&gt; &lt;bruger&gt; &lt;password&gt;
</screen>

<figure id="zope-addcon-fig" float="1">
<title>Tilføj MySQL forbindeler</title>
<graphic fileref="add_con.&magic;"  scale="60"></graphic>
</figure>

<para>
Så kommer zope sikkert ud og siger:
"<literal>Can't connect to local MySQL server through socket ....</literal>"
I så fald går du ud i en bash-terminal og skriver: 
</para>

<screen>
mysqladmin -u root -p variables | grep socket
</screen>

<para>
har du ikke sti til mysqladmin, så tilføj fuld sti foran den kommando.
</para>

<para>
Nu kan du skrive den rigtige "Database Connection String":
</para>

<screen>
&lt;databasenavn&gt; &lt;bruger&gt; &lt;password&gt; &lt;sti til socket&gt;
</screen>

<para>
Derefter går du formentlig fuldstændig i ekstase over at din 
mysql-forbindelse virker. Du kan i stedet flytte de to tar-pakker fra 
zope-mappen - og sikkert også mappen MySQL-python-0.9.2 - væk fra 
zope-mappen.
</para>

<figure id="zope-fig" float="1">
<title>Zope i aktion</title>
<graphic fileref="zope.&magic;"  scale="40"></graphic>
</figure>
</sect2>

<sect2 id="zope-mysql">
<title>Zope koblet til MySQL</title>
<para>
Lad os nu se på hvordan Zope kobles til en database i MySQL.
</para>

<sect3 id="zope-mysql-data">
<title>Få Zope til at bruge MySQL i stedet for Zope's egen Z Gadfly database</title>

<para>
 Zope har sin egen indbyggede database (Z Gadfly), og er dit behov for
 datalagring ikke særlig stort, kan du sagtens klare dig med denne. Dels har den dog
 en øvre begrænsning på et par gigabyte (det kan de fleste nøjes med), og dels kan
 man ikke komme i kontakt med den fra andre programmer. Eftersom der gemmes en del i denne
 database i forvejen (bl.a. brugerdata) er dette nok ikke den optimale løsning
 hvis du skal lave et stort websted med mange brugere, eller med databaseindhold, som
 kommer fra helt andre kilder end Zope selv. 
 </para>
 <para>
  Der er lavet forskellige adaptorer til de mest brugte databaser. <!-- Til
  MySQL findes produktet ZMySQLDA. Dette hentes på <ulink
  url="http://www.zope.org/Products/Members/MikeP/ZMySQLDA">http://www.zope.org/Products/Members/MikeP/ZMySQLDA</ulink>.
  Produktet kræver at du har MySQL-misc, MySQL-devel og MySQL-python
  installeret (alle disse kan hentes fra <ulink
  url="http://www.mysql.com/download/">http://www.mysql.com/download/</ulink>).
  Udpak ".tar.gz"-filen i dit Zope-dir og skift katalog til til
  <filename>lib/python/Products/ZMySQLDA/src</filename>. Nu skal du
  oversætte en udvidelse så Python kan lave forbindelser til
  MySQL. Det kan gøres ved at udføre disse kommandoer:
<screen>
<prompt>[tyge@hven ~]$</prompt> <userinput>make -f Makefile.pre.in boot</userinput>
<prompt>[tyge@hven ~]$</prompt> <userinput>make</userinput>
</screen>
</para>

<para>
 Undersøg om modulet virker i Python ved at starte python-fortolkeren (det gør
 du med kommandoen <command>python</command>) og skriv: <command>import
 MySQL</command>. Får du ingen fejl, virker modulet. Til slut skal du bare
 kopiere <filename>MySQLmodule.so</filename> et katalog-niveau op (til dit
 <filename>ZMySQLDA</filename>-katalog) og genstarte din Zope.  Du kan også
 finde adaptorer til PostgreSQL, Oracle, MS SQL etc.
</para>

<para>
Har du problemer med at få MySQL-modulet til at virke, kan du søge hjælp
på Zope's mailingliste (<ulink url="http://www.zope.org/Resources/MailingLists">http://www.zope.org/Resources/MailingLists</ulink>).
-->
 </para>
</sect3>

<sect3 id="zope-mysql-vis">
<title>Vise MySQL data i Zope</title>
<para>
Sådan henter du data fra f.eks. en MySQL database og viser dem.  Dette
gøres ret enkelt i Zope. Gå ned i din rodfolder og tilføj et "Z MySQL
Database Connection"-objekt. Udfyld formen med de korrekte data og
tilføj den. Tilføj nu en ZSQL Method. "Arguments"-feltet udfylder du
med udvælgelseskriterier til query-strengen. Hvis du nu har en tabel i
din database der hedder Medarbejdere.  Den har følgende kolonner:
Navn, Afdeling, Alder. Du vil gerne liste alle medarbejdere der er
født i 1980. Fra det DTML-Document der kalder din ZSQL Method har du
adgang til variablen alder. Derfor kan du i din "Argument"-liste
skrive alder. Din query-streng skal så se ud som følger:
<literal>SELECT * FROM Medarbejdere WHERE alder=&lt;dtml-sqlvar alder
type=string&gt;</literal>.
</para>

<para>
Fra dit DTML Document kalder du din ZSQL Method på følgende måde:
</para>

<programlisting>
&lt;dtml-in expr="MinSQLMethod(alder=alder)"&gt;
        Navn: &lt;dtml-var Navn&gt;&lt;BR&gt;
        Afdeling: &lt;dtml-var Afdeling&gt;&lt;BR&gt;&lt;BR&gt;
&lt;/dtml-in&gt;
</programlisting>

<para>
Forklaring: &lt;dtml-in&gt; er en nem måde at iterere gennem
f.eks. SQL resultater. Den fungerer på samme måde som f.eks. en
for-løkke i PHP.  For at være sikker på at alder optræder i
REQUEST-objektet, kalder man sin ZSQL-Method med alder-variablen.
&lt;dtml-var (navn)&gt;-tag'erne indsætter de variabler, der returneres fra
ZSQL-metoden.
</para>


<figure id="zope-addsql-fig" float="1">
<title>Tilgang til MySQL</title>
<graphic fileref="add_sql.&magic;"  scale="60"></graphic>
</figure>

</sect3>
</sect2>

<sect2 id="andre-zope">
<title>Andre Zope-produkter</title>
<para>
Som tidligere nævnt findes der mange forskellige produkter til Zope,
som er udviklet af andre Zope-brugere. Det smarte ved at bruge disse
produkter er at i stedet for selv at lave f.eks. en chat, kan man
hente en fra <ulink url="http://www.zope.org/Products">http://www.zope.org/Products</ulink>.
</para>

<para>
Det er ret nemt at installere disse produkter. Der findes to måder de
fleste produkter installeres på. (Andre måder kan forekomme - læs
derfor altid installations vejledningen). Filer er som regel pakket
som tar.gz, eller også har den en <filename>.zexp</filename>
extension. I det første tilfælde skal filen udpakkes så det udpakkede
dir ender med at ligge i
<filename>/usr/local/Zope-xx/lib/python/Products/</filename>.
Herefter genstartes Zope og dit nye produkt er klar til brug. Ender
filen derimod på <filename>.zexp</filename> skal filen lægges i
<filename>/usr/local/Zope-xx/import</filename>. Du skal så gå ind i
Zope's administration interface i Control Panel - Products og klikke
på "import/export"-knappen. En ny side kommer nu frem. I
"import"-tekstfeltet skriver du navnet på den fil du netop har
placeret i import-dir'et og klikker på "import"-knappen. Produktet vil
nu være synligt i listen over produkter (Control Panel - Products).
</para>

<para>
Du bruger produkterne ved at tilføje dem i de relevante mapper i dit
administrationsinterface.
</para>
</sect2>


<sect2 id="CMF">
<title>CMF</title>
<para>
CMF er et meget kraftfuldt værktøj som man kan udvide sin Zope med.
CMF står for Content Mangement Framework og bruges til at opbygge - på
en meget nem måde - portaler med. CMF benytter sig også af Zope's
rolle hieraki. Derudover bliver man introduceret for "skins".
Zope.org har dedikeret et helt site til deres portal-produkt. Adressen
er <ulink url="http://cmf.zope.org">http://cmf.zope.org</ulink>. 
Det er her du how-to's, nye portal-produkter,
nyheder og hvad der ellers er værd at vide om CMF.
</para>

<sect3 id="CMF-installation">
<title>Sådan installeres CMF</title>

<para>
Gå ind på Zope's CMF-site. På den første side er der et link til deres
»download«-side. Hent den af versionerne der hedder 1.0 og ikke er alpha
eller beta. Din tarball skal nu udpakkes i
<filename>&lt;Zopedir&gt;/lib/python/Products</filename>. Du får lavet
en folder der hedder CMF1.0. Gå ned i det og flyt de tre biblioteker
der er dernede et niveau op. Der skulle nu i din Products folder ligge
3 nye foldere: CMFCore, CMDDecor, CMFDefault. Genstart din Zope og CMF
er klar til brug !
</para>
</sect3>


<sect3 id="CMF-igang">
<title>Kom godt igang med CMF</title>

<para>
For at kunne lave sin portal, skal man gå ind i Zope's
administrationsinterface. I den folder du gerne vil placere din portal
(som regel rod-folderen) vælger du at tilføje et CMF Site. Du kalder
din portal noget passende og portalen er nu klar til brug. (Et passende
navn vil være indec.html, idet de fleste browsere søger efter en fil
med det navn som standard startsiden).
</para>
<para>
For at komme igang med at bruge din portal, skal du klikke på
"View"-tabben. Der er et par ting der skal konfigures, før din portal
er klar til offentligheden. Du kan enten vælge at bruge portalen egen
opsætningsside, eller du kan konfigurere den via
administrationssiden. Vælger du det sidste skal du gå tlbage til
<filename>http://www.mitdomæme.dk:8080/manage</filename>  og vælge din
portal. (portnummeret :8080 er standarden, men har du ændret det til 
port 80, kan du helt udelade :8080 i foregående link).
Du skal herefter klikke på "Properties"-tabben. Indtast eller
udskift de eksisterende værdier og klik på "Save". Nu er portalen klar
til at se dagens lys :-)
</para>

<para>
Der er masser af måder du kan ændre designet af din portal på. Men
inden du begynder, er det måske en meget god idé at kigge
lidt på hvordan portalen hænger sammen. Der findes som standard tre
slags brugere; Anonymous, Member og Reviewer. Man er Anonymous indtil
man bliver medlem. Når man så er medlem, kan man bidrage med
forskellige ting til portalen. Prøv at opret en bruger ved at klikke
på "Join" og log ind. Du vil nu få nogle flere valgmuligheder i den
venstre menu. Hvis du klikker på "My Stuff" kommer indholdet af din
folder frem i vinduet. Du kan nu vælge enten at editere filen
"index_html" (som er den side andre kan se hvis din profil er listet)
eller du kan vælge at tilføje mere til folderen. Klik på "Add" og prøv
at tilføje en nyhed. Først udfylder du objektet's metadata og derefter
vælger du at editere teksten. Når du har gjort dette, vil du
selvfølgelig gerne have at andre skal kunne læse din nyhed, så du
klikker på "Publish". Din nyhed er dog ikke helt publiceret endnu. For
at den kan blive dette, er der en bruger med rollen "Reviewer" eller
"Manager" der skal godkende din nyhed. Du kan nu vælge enten at
oprette en anden bruger, du kan tildele rollen "Reviewer" eller du kan
vælge at logge ind med din administrator bruger (som jo har rollen
"Manager"). Vælger du det første skal du logge ud, klikke endnu engang
på "Join", oprette brugeren og gå ind i administrationsinterfacet
(<filename>http://www.mitdomæne.dk:8080/minportal/manage</filename>). Her
skal du klikke på den folder dine medlemmer ligger i (acl_users) og
klikke på den bruger du gerne vil tildele rollen "Reviewer". Marker
"Reviewer" i select-boxen og klik på "Save". Gå nu tilbage til din
portal og log ind som denne review-bruger. Du vil nu se nederst i den
venstre menu at der står "Pending (1)". Klik her. Læs og godkend
nyheden så vil denne blive publiceret. Gå tilbage til portalens
forside og kig i højre side i nyheds-kassen. Nyheden optræder nu her.
På samme måde som du lige tilføjede en nyhed, kan alle dine
portal-brugere tilføje dokumenter, nyheder, billeder, links
etc. etc. Den eneste der begrænser dette, er portal-administratoren.
</para>
</sect3>

<sect3 id="CMF-portal">
<title>Lav portalen som du selv vil have den</title>
<para>
Det er nu på tide at kigge på de lidt mere konfigurerbare ting af
portalen, der ikke kræver den store programmør. Portalens udseende
bliver styret fra den folder der hedder "portal_skins". Gå tilbage til
administrations-interfacet og klik på "+" på skins-folderen så den
folder sig ud. Der ligger en række foldere, hvoraf en er en
"almindelig" folder. De andre er det der kaldes for "FileSystem"
foldere. Indholdet i disse kan ikke ændres i skins-folderen, men kan
kopieres til den folder der hedder "Custom" og ændres der. Hvis du
klikker på folderens "Properties"-tab, kan du se hvordan de
forskellige skins er defineret. Ud for hvert enkelt skin, står navnene
på de foldere der bliver inkluderet i skin'et. Folderne bliver
gennemsøgt fra venstre mod højre. D.v.s. at hvis man kopiere en fil
fra f.eks. "generic"-folderen til "custom"-folderen, bliver den kopi
af filen der ligger i "custom" brugt før den der ligger i
"generic". Hvis man nu byttede om på rækkefølgen af "custom" og
"generic" ville den tilrettede kopi af filen ikke blive brugt. På
denne måde kan man definere forskellige former for skins (med
forskellige stylesheets f.eks.) til sin portal og dine brugere har nu
forskellige udseender at vælge imellem. Du kan også bruge skins til at
definere forskellige sprog med. En anden god ting man kan lave er et
"Printable" skin som gør det muligt at vise en print-venlig side af
alle dine dokumenter. Du laver bare en folder der hedder "Printable" i
"portal_skins" folderen, kopierer de mest nødvendige filer ned i (såsom
"index_html" etc.). Herefter laver du på "portal_skin"-folderens
properties side et nyt skin der hedder "Printable" og tilføjer de
skin-foldere der er nødvendige (som oftes skal de samme foldere
inkluderes som også er i de andre skins på nær dem der sætter farver
ind, laver topbaren, sidebarerne etc.). At tilrette de eksisterende
skins og lave nye er en hel videnskab for sig, men jo mere man
arbejder med det, jo bedre forståelse får man for hvordan det hænger
sammen.
</para>

<para>
Der er efterhånden blevet udviklet flere og flere portal-typer end dem
din portal blev født med. Disse finder du på <ulink
url="http://cmf.zope.org">http://cmf.zope.org</ulink>. Det er ikke
helt let at tilføje nye portal-typer til portalen, da der er mange
forskellige måder man kan gøre det på. Men som regel har udvikleren af
portal-typen lavet en installationsvejledning og så er det bare med at
følge den.
</para>

<para>
Løber du ind i problemer du ikke umiddelbart kan løse selv, er der
hjælp at hente. Du kan tilmelde dig mailinglisten Zope-CMF. Klik ind
på <ulink url="http://www.zope.org/Resources/MailingLists">http://www.zope.org/Resources/MailingLists</ulink>
og tilmeld dig denne liste. Så er du i hvert fald godt på vej !
</para>
</sect3>
</sect2>

</sect1>

<sect1 id="phpnuke">
<title>PHP-Nuke - start en portal på få timer</title>

<para>
Hvis man vil have en portal startet på få timer og ikke regner med en
ektrem belastning på maskinen, så et PHP-Nuke en glimrende måde at
komme i gang på. Langt det meste vil konfigureres fra en web-browser,
og man får typisk en fin site med en beskeden indsats. Ideen med
PHP-Nuke er at der anvendes en SQL-database til at gemme indhold mens
integrationen mellem Apache-webserveren sker med en række PHP-scripts,
der ikke ændres. Systemet er lavet så man ikke skal rette i filer for
at håndtere den daglige drift. 
</para>

<para>
Eneste negative ting angår sikkerheden. PHP-Nukes programmører er ikke
gode til at højne sikkerheden - hvilket kan ses på <ulink
url="http://www.securityfocus.com">http://www.securityfocus.com</ulink>
hvis der søges på PHP-Nuke.  F.eks. er der problemer med
PHP-Nuke-filerne hvis man har en masse brugere på samme maskine, idet
alle kan læse og skrive de filer der danner PHP-Nuke. Er det kun
system-administratoren som anvender maskinen kan man se bort fra
dette.
</para>

<para>
Start med at hente PHP-Nuke fra <ulink
url="http://www.phpnuke.org">http://www.phpnuke.org</ulink>. Vælg
»Downloads« i øverste menu og "PHP-Nuke". Dette burde lede til 
<ulink url="http://phpnuke.org/modules.php?name=Downloads&amp;d_op=getit&amp;id=225">http://phpnuke.org/modules.php?name=Downloads&amp;d_op=getit&amp;lid=225</ulink>.
</para>

<para>
Start med at installere en apache-webserver og en MySQL-database.
På en Red Hat 7.2 skal man indsætte Red Hat-cd-rom nummer 1 og skrive
</para>

<screen>
<prompt>[tyge@hven ~]$ </prompt><userinput>su</userinput>
<prompt>[root@hven /root]# </prompt><userinput>mount /mnt/cdrom</userinput>
<prompt>[root@hven /root]# </prompt><userinput>rpm -ivh /mnt/cdrom/RedHat/RPMS/apache-1.3.20-16.i386.rpm </userinput>
<prompt>[root@hven /root]# </prompt><userinput>rpm -ivh /mnt/cdrom/RedHat/RPMS/php-4.0.6-7.i386.rpm</userinput>
<prompt>[root@hven /root]# </prompt><userinput>rpm -ivh /mnt/cdrom/RedHat/RPMS/php-mysql-4.0.6-7.i386.rpm</userinput>
<prompt>[root@hven /root]# </prompt><userinput>umount /mnt/cdrom</userinput> 
</screen>

<para>
Indsæt derefter cd-rom nummer to (stadig som brugeren root)
</para>

<screen>
<prompt>[root@hven /root]# </prompt><userinput>mount /mnt/cdrom</userinput>
<prompt>[root@hven /root]# </prompt><userinput>rpm -ivh mysql-3.23.41-1.i386.rpm mysql-server-3.23.41-1.i386.rpm</userinput>
<prompt>[root@hven /root]# </prompt><userinput>umount /mnt/cdrom</userinput> 
<prompt>[root@hven /root]# </prompt><userinput>exit</userinput> 
</screen>

<para>
Nu skal Apache-opsætningen sættes klar til en web-server. I det
følgende antages at du vil have web-serveren
http://www.linux-portal.dk i luften på IP-adresse 192.168.1.3 (denne
IP-adresse virker kun på private netværk). Sørg for at dit servernavn
www.linux-portal.dk er kendt i DNS (navneserveren) eller i det mindste
nævnt i <filename>/etc/hosts</filename> hvis serveren kun skal servicere 
din hjemmenetværk.
</para>

<para>
Ret med en editor filen 
<filename>/etc/httpd/conf/httpd.conf</filename> og find afsnittet
"Section 3: Virtual Hosts" omkring linje 1173. I linjen
"NameVirtualHost" ændres IP-adressen og nedenfor indsættes en virtuel
maskine som vist nedenfor - vi har her valgt at PHP-Nuke skal installeres i 
<filename>/usr/local/PHPNuke</filename>. Erstat gerne root@localhost med din
egen email-adresse (anvendes til at rapportere fejl).
</para>

<programlisting>
NameVirtualHost 192.168.1.3

&lt;VirtualHost 192.168.1.3&gt;
    ServerAdmin root@localhost
   DocumentRoot /usr/local/PHPNuke/html
  &lt;Directory "/usr/local/PHPNuke/html"&gt;
    Options Indexes FollowSymLinks Includes
    AllowOverride None
    Order allow,deny
    Allow from all
    XBitHack full
  &lt;/Directory&gt;
    ServerName www.linux-portal.dk
    ErrorLog logs/Nuke-error_log
    CustomLog logs/Nuke-access_log common
&lt;/VirtualHost&gt;
</programlisting>

<para>
Vi skal også huske at starte både Apache webserveren og MySQL serveren op. 
</para>

<screen>
<prompt>[root@hven /root]# </prompt><userinput>/etc/init.d/httpd restart</userinput>
<prompt>[root@hven /root]# </prompt><userinput>/etc/init.d/mysqld restart</userinput>
</screen>


<para>
Pak nu PHP-Nuke ud
</para>

<screen>
<prompt>[root@hven /root]# </prompt><userinput>mkdir /usr/local/PHPNuke</userinput>
<prompt>[root@hven /root]# </prompt><userinput>mv PHP-Nuke-5.5.tar.gz /usr/local/PHPNuke </userinput>
<prompt>[root@hven /usr/local/PHPNuke]# </prompt><userinput>tar xzvf PHP-Nuke-5.5.tar.gz</userinput> 
</screen>

<para>
Læs gerne filen <filename>INSTALL</filename> som indeholder
installations-noter. I store træk skal man køre følgende
kommandoer. Først oprette en nuke-bruger i SQL-databasen, køre en
opsætning ind. Rette alle filer og kataloger så alle kan læse og
skrive alt. Flytte <filename>config.php</filename> ud fra
web-serverens søgesti og endeligt få Apache til at læse 
<filename>config.php</filename> fra den nye sti.
</para>

<screen>
<prompt>[root@hven /usr/local/PHPNuke]# </prompt><userinput>mysqladmin create nuke</userinput> 
<prompt>[root@hven /usr/local/PHPNuke]# </prompt><userinput>mysql nuke < sql/nuke.sql</userinput> 
<prompt>[root@hven /usr/local/PHPNuke]# </prompt><userinput>find . -type f -exec chmod 666 {} \;</userinput> 
<prompt>[root@hven /usr/local/PHPNuke]# </prompt><userinput>find . -type d -exec chmod 777 {} \;</userinput> 
<prompt>[root@hven /usr/local/PHPNuke]# </prompt><userinput>mv html/config.php .</userinput> 
<prompt>[root@hven /usr/local/PHPNuke]# </prompt><userinput>echo '&lt;?php include("../config.php"); ?&gt;' > html/config.php</userinput> 
</screen>


<para>
Nu er vi faktisk allerede klar til at starte med opsætningen via en 
web-browser. Du bør nu kunne få http://www.linux-portal.dk vist hvis du 
prøver at hente denne hjemmeside.
</para>

<figure id="phpnuke-index-fig" float="1">
<title>PHP-Nuke admin.php</title>
<graphic fileref="phpnuke-index.&magic;"  scale="60"></graphic>
</figure>

<para>
Hent straks derefter http://www.linux-portal.dk/admin.php.
Da dette er første gang skal du nu indtaste dit system-administrator
opsætning - dvs. dit login-navn (Nickname), og som minimum også 
password og email-adresse.
</para>


<figure id="phpnuke-admin-fig" float="1">
<title>PHP-Nuke admin.php</title>
<graphic fileref="phpnuke-admin.&magic;"  scale="60"></graphic>
</figure>

<para>
Derefter kan man logge ind i PHP-Nuke med den nye konto. Man kommer
derefter ind på følgende side, hvorfra man kan styre hele ens portal.
</para>

<figure id="phpnuke-admin2-fig" float="1">
<title>PHP-Nuke admin.php</title>
<graphic fileref="phpnuke-admin2.&magic;"  scale="60"></graphic>
</figure>

<para>
Man kan f.eks. vælge "preferences" og få fyldt reelle information ind
om selve hjemmesiden. 
</para>

<figure id="phpnuke-preferences-fig" float="1">
<title>PHP-Nuke preferences</title>
<graphic fileref="phpnuke-preferences.&magic;"  scale="60"></graphic>
</figure>

<para>
Man kan også sætte temaer (themes), som ændrer hele udseendet af
hjemmesiden. Dette er vist på næste figur.
</para>


<figure id="phpnuke-admin3-fig" float="1">
<title>PHP-Nuke admin.php</title>
<graphic fileref="phpnuke-admin3.&magic;"  scale="60"></graphic>
</figure>

<para>
Som system-administrator kan man via admin.php sætte nye historier
ind, sætte afstemninger ind osv. Læs mere om dette på 
<ulink url="http://www.nuketutorials.com/">http://www.nuketutorials.com/</ulink>. Se også <ulink url="http://nukesupport.com/">http://nukesupport.com/</ulink>.
</para>


</sect1>

<sect1 id="phorum">
<title>Phorum - web diskussionsforum</title>
<indexterm><primary>Phorum</primary></indexterm>
<indexterm><primary>Web diskussionsforum</primary></indexterm>
<para>
En nem måde at få lavet et diskussionsforum er at installere Phorum,
der kan hentes fra <ulink
url="http://phorum.org">http://phorum.org</ulink>. Det hele er skrevet i
PHP, dvs. det kræver kun en Apache webserver med PHP installeret.
</para>

<figure id="phorum-fig" float="1">
<title>Phorum</title>
<graphic fileref="phorum.&magic;"  scale="40"></graphic>
</figure>
</sect1>

<sect1 id="ticket">
<title>Helpdesk ticketsystem</title>

<indexterm><primary>Request Tracker</primary></indexterm>
<para>
Driver men en support-organisation med input, hvor man har en
arbejdsgang ala: Der kommer en email til "helpdesken" med en rapport
om et problem. Der oprettes automatisk en "billet" på opgaven, og et
"billet-nummer" sendes tilbage til opgave-stilleren, så han eller hun
kan referere til det nummer. "Billetten" sendes af det automatiske
system videre til en gruppe af medarbejdere. En af gruppens medlemmer
tager ejerskab af "billetten" og der skabes i det automatiske system
et udkast til svar til opgave-stilleren. Udkastet udfyldes med det
komplette svar efter opgaven er løst, og alle er glade.
</para>

<para>
RT også kaldes Request Tracker kan hentes fra 
<ulink url="http://www.fsck.com/projects/rt/">http://www.fsck.com/projects/rt/</ulink>.
</para>

<figure id="rt-fig" float="1">
<title>rt</title>
<graphic fileref="rt.&magic;"  scale="40"></graphic>
</figure>

<para>
Det vel nok mest anvendte program til fejl-håndtering i Open Source-verdenen
er Bugzilla, som f.eks. Red Hat anvender til deres fejl-håndtering.
Alt foregår via internettet. Et rigtigt live-eksempel kan findes på
<ulink url="http://bugzilla.redhat.com">http://bugzilla.redhat.com</ulink>.
Bugzilla kan hentes fra <ulink url="http://www.bugzilla.org/">http://www.bugzilla.org/</ulink>.
</para>


<figure id="bugzilla-fig" float="1">
<title>Bugzilla</title>
<graphic fileref="bugzilla.&magic;"  scale="40"></graphic>
</figure>

</sect1>


</chapter>
