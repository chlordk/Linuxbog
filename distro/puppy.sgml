<chapter id="distro-puppy">
 <title>Puppy Linux</title>

 <indexterm>
  <primary>Puppy Linux</primary>
 </indexterm>

 <indexterm>
  <primary>distribution</primary>
  <secondary>Puppy Linux</secondary>
 </indexterm>

<para>
Puppy Linux er en lille, men lækker Linux med grafisk
brugergrænseflade, som man nemt kan have med sig på en CD eller
et flash-kort, og bruge hvor man er. Man kan få Puppy til cd-rom
(live-Puppy), til flash kort (flash-Puppy) samt en puppy til at
installere på harddisken (hard-Puppy). Desuden har forfatteren
Barry Kauler planer om en floppy-Puppy og en zippy-Puppy, men disse
findes ikke endnu. Vi tester her live-cd'en.

</para>
<para>


 Puppys hjemmeside er
<ulink
url="http://www.goosee.com/puppy/index.shtml">http://www.goosee.com/puppy/index.shtml</ulink>. Puppy er stadig under aktiv udvikling.

</para>


 <sect1 id="distro-puppy-maalgruppe">
  <title>Målgruppe</title>

  <indexterm>
   <primary>målgruppe</primary>
   <secondary>for Puppy Linux</secondary>
  </indexterm>

  <para>
   Puppy Linux' målgruppe er folk der for eksempel kommer fra
   Windows-verdenen, og nemt vil i gang med Linux.
  </para>

  <figure id="distro-puppy-figname" float="1">
   <title>Puppy Linux' logo</title>
   <graphic fileref="puppy4s.&magic;" scale="100"></graphic>
  </figure>
 </sect1>

 <sect1 id="distro-puppy-installation">
  <title>Installation</title>

  <indexterm>
   <primary>installation</primary>
   <secondary>af Puppy Linux</secondary>
  </indexterm>

<para>
Puppy kræver en Pentium II med 128 MB RAM.
Hvis man vil gemme sin opsætning fra gang til gang, kræves der
desuden en ext2, ext3, vfat eller reiserfs partition med min. 128 MB fri. 
</para>

<para>
PuppyLinux kan hentes fra <ulink url="ftp://ftp.ibiblio.org/pub/linux/distributions/puppylinux/">ftp://ftp.ibiblio.org/pub/linux/distributions/puppylinux/</ulink>.

Man kan henter og brænde en cd-rom med kommandoerne
<screen>
wget --passive-ftp ftp.ibiblio.org/pub/linux/distributions/puppylinux/puppy-0.7.8/cd-puppy.iso
cdrecord -v speed=8 dev=0,0,0 -data cd-puppy.iso
</screen>
Iso imaget til version 0.7.8 fylder 42 MB.
</para>

<para>
Boot fra cd'en. Der kommer et par fejl, f.eks. at den ikke kan indlæse
usb-storage modulet. Denne fejl er i flg. websiden kendt af udvikleren
og vil sikkert blive rettet i næste version. 

På mit system brokker den sig også over at der ikke er fri plads nok på
den forreste ext3 partition, hvor den gerne vil have lov at lægge sin
root-fil. Mere herom senere.
</para>

<para>
Efter lidt tid bliver man spurgt om tastatur (us er default) og om mus
(ps/2 er default). Så starter X op i en lav opløsning, og man kan vælge
opløsning ved et klik med musen. Nu startes X op i den nye opløsning,
og man er kørende.
</para>

<sect2 id="distro-puppy-root">
<title>Puppy's /root partition</title>
<para>
Puppy vil gerne gemme sin opsætning enten på en diskette, på
harddisken, eller på flash-kortet i tilfælde af flash-Puppy. Så hvis det
er muligt, opretter den en fil på et fast medie, og mounter det som
<filename>/root</filename>. Hvis ikke det er muligt, er
<filename>/root</filename> en RAMDISK, og opsætningen går således
tabt ved reboot.
Opsætning i <filename>/etc</filename> gemmes ved at
<filename>/etc</filename> er et symbolsk link til
<filename>/root/.etc</filename>. Så hvis <filename>/root</filename> er
en rigtig fil i stedet for en RAMDISK gemmes opsætning i
<filename>/etc</filename> på denne måde.
</para>

<para>
Under første boot forsøger live-Puppy at lægge en 128 MB fil på
harddisken den kan mounte som <filename>/root</filename>, og hvor al
opsætning bliver gemt.
</para>

<para>
Den første brugbare partition på mit system er tilfældigvis en ext3
partition på 50 MB. Puppy forsøger at lave en 128MB fil
<filename>pup078</filename> på denne partition, fejler, og forsøger sig
ikke med andre partitioner, ej heller diskettedrevet. Dette kan nok
løses med at rette i opstartsfilerne, men når opsætningen ikke bliver
gemt fordi <filename>/root</filename> er en RAM disk, er man ligevidt.
</para>


<para>
Det er således svært at få lov at omkonfigurere puppy, hvis standard
udgaven ikke virker. Emulate3buttons virker ikke, mit netkort er ikke
understøttet, og som sagt finder puppy ikke en partition den kan lave
sin <filename>/root</filename> fil på. For at rette op på disse ting er
det nødvendigt at lave en nyt cd image. Det er muligt at de to andre
problemer kunne løses ved at rette under <filename>/etc</filename>, hvis
det ikke var for <filename>/root</filename> problemet.
</para>


</sect2>


</sect1>

<sect1 id="distro-puppy-brug">
<title>Brugen af Puppy Linux</title>

<para>
Puppy starter en fin fvwm95 windowmanager op. Man kører som root, uden password. Der
er fire ikoner i nederste højre hjørne: Rox file manager, Rxvt, Gnotepad
og Kill. Man får en menu med flere programmer ved at venstreklikke på
skærmen eller ved at klikke på start menuen.  </para>

<para>
Konqueror er med som web browser. Der er et meget begrænset sæt
applikationer med.
</para>
</sect1>

<sect1 id="distro-puppy-customize">
<title>Tilpasning af Puppy</title>

<para>
Hvis man har min. 256 MB memory, hvis <filename>/root</filename> ligger
på et varigt medie og har 36 MB fri, og hvis man har cd brænder i
maskinen, kan man lave en modificeret version af sin live-Puppy cd, med
programmet "Remaster live-Puppy CD" som man kan vælge i menuen, under
"Utilities".  Disse krav kunne jeg ikke opfylde, så det er ikke testet.
</para>

<para>
Dokumentationen er i øvrigt ikke  opdateret - i version 0.7.4 brugte den en
diskette til at gemme <filename>/root</filename> på, og det er stadig den
besked "Remaster live-Puppy CD" programmet giver, men det hjælper ikke at
sætte en diskette i og reboote som der står. Flere steder på websiden kan
dokumentationen heller ikke følge med.  
</para>

<para>En anden måde at lave en modificeret cd på er beskrevet på Puppy
on a CD siden:
<ulink
url="http://www.goosee.com/puppy/cd-puppy.htm">http://www.goosee.com/puppy/cd-puppy.htm</ulink>.
Man skal bruge <filename>image.gz</filename> og
<filename>vmlinuz</filename> fra den originale CD, samt filen
<filename>isolinux.zip</filename> som kan hentes på  Puppy on a CD
siden. Filerne <filename>isolinux.zip</filename> og
<filename>image.gz</filename> udpakkes: 

<screen>
unzip isolinux.zip
gunzip image.gz
</screen>

Den udpakkede <filename>image</filename> fil er et filsystem, som kan
mountes med kommandoen <screen>mount image -o loop /mnt</screen>
 
Nu findes Puppy's filstruktur under <filename>/mnt</filename>, og man
kan rette i opsætningsfiler mv. Når man er færdig, unmountes filen
igen
<screen>umount /mnt</screen>
og image-filen pakkes med 
<screen>gzip image</screen>
</para>

<para>
Der oprettes et directory der hedder <filename>linux-builds</filename>,
og nogle af filerne flyttes derned: 
<screen>
mkdir linux-builds 
mv linuxiso.bin linux-builds 
mv image.gz linux-builds 
mv isolinux.cfg linux-builds 
mv vmlinuz linux-builds
</screen>
Så køres kommandoen 
<screen>./makeiso</screen>
Nu kommer der et nyt iso image der hedder cd-puppy.iso.


</para>

</sect1>

 <sect1 id="distro-puppy-killer">
  <title>Killer-feature</title>

  <indexterm>
   <primary>killer-feature</primary>
   <secondary>ved Puppy Linux</secondary>
  </indexterm>

<para>
Sød desktop der er nem at komme i gang med og nem at have med.
</para>

</sect1>


<sect1 id="distro-puppy-vurdering">
<title>Samlet vurdering af Puppy Linux</title>
<para>
Puppy Linux lyder bedre end det er. Dels kræves der en, efter min
standard, ret ny maskine, hvor det som oftest ville være en gammel
maskine, jeg ville ønske mig at køre en "mini distro" på. Dels skal man
være heldig for at det virker uden modifikationer.
</para>
<para>
For mange er det nok først brugbart når man har rettet det til med de
drivere man mv. har brug for.
Så er det pludselig ikke så nemt for begyndere mere. Manglen på drivere
og det faktum, at den lægger en permanent fil på harddisken, gør at den
heller ikke er særlig egnet til at have med i lommen som system-cd,
eller som sin lille transportable desktop. Harddisk-problemet burde ikke
være relevant med flash-Puppy, som gemmer på flash-kortet, men til
gengæld er det nok kun ret nye maskiner, der kan boote fra sådan et.
</para>

<para>
Dokumentationen er mange steder fra version 0.7.4 og passer ikke mere.
Dette kunne man tage som sjusk, men det ser mere ud som om det bare er
fordi det er et projekt i rivende udvikling lige nu. Der er mange
nye datoer i deres nyheder og diskussionsforum. Når projektet bliver
mere færdigt vil dokumentationen forhåbentlig få højere prioritet, eller
der vil være længere imellem nye udgaver, og dermed bedre tid til at
dokumentationen kan følge med.
</para>

<para>
Det at puppy kun kører som root er heller ikke den mest betryggende
egenskab. Forfatterens kommentar er, at hvis du ikke kan lide dette, er
Puppy Linux ikke noget for dig. 
</para>

<para>
På dens nuværende udviklingsstadium er puppy således ikke særlig egnet
til målgruppen, medmindre de er heldige at det virker i første forsøg.
Man skal dog huske på at Puppy Linux kun er en version 0.78, 
På lidt længere sigt kan den godt gå hen at udvikle sig til
noget ganske brugbart.  </para>
</sect1>


</chapter>
