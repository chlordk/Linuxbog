<chapter id="distro-puppy">
<title>Om Puppy Linux</title>
<para>
Ideen med Puppy Linux er at have en lille men lækker Linux incl.
grafisk brugergrænseflade, som man nemt kan have med sig, f.eks. på en
CD eller et flash-kort, og bruge hvor man er. I øjeblikket kan man få
Puppy til cdrom (live-Puppy), til flash kort (flash-Puppy) samt en puppy
til at installere på harddisken (hard-Puppy). Desuden har forfatteren
Barry Kauler planer om en floppy-Puppy og en zippy-Puppy, men disse
findes ikke endnu. Vi tester her live-cd'en.

</para>
<para>


 Puppys hjemmeside er
<ulink
url="http://www.goosee.com/puppy/index.shtml">http://www.goosee.com/puppy/index.shtml</ulink>. Puppy er tilsyneladende aktivt under udvikling.

</para>


<sect1 id="distro-puppy-maalgruppe">
<title>Hvem er målgruppen for Puppy Linux</title>
<para>
Folk der nemt vil i gang med Linux, og f.eks. kommer fra Windows
verdenen.
</para>

<figure id="distro-puppy-figname" float="1">
<title>Puppy Linux logo</title>
<graphic fileref="puppy4s.&magic;" scale="100"></graphic>
</figure>


</sect1>

<sect1 id="distro-puppy-installation">
<title>Installation</title>
<para>
Puppy kræver en pentium II med 128 MB RAM.
Hvis man vil gemme sin konfiguration fra gang til gang, kræves der
desuden en ext2, ext3, vfat eller resierfs partition med min. 128 MB fri. 
</para>
<para>
Man downloader og brænder et iso image til en CD. PuppyLinux downloades
fra <ulink url="
ftp://ftp.ibiblio.org/pub/linux/distributions/puppylinux/">
ftp://ftp.ibiblio.org/pub/linux/distributions/puppylinux/</ulink> -
version 0.7.8 under ligger under puppy-0.7.8/ og hedder cd-puppy.iso.
Version 0.7.6 ligger under puppy-0.7.6 og hedder også cd-puppy.iso, men
til den ligger der moduler under modules-0.7.6/modules.tgz. Dette vender
vi tilbage til senere.

Man kan downloade og brænde et image med kommandoerne
<screen>
wget --passive-ftp ftp.ibiblio.org/pub/linux/distributions/puppylinux/puppy-0.7.8/cd-puppy.iso
cdrecord -v speed=8 dev=0,0,0 -data cd-puppy.iso
</screen>
Iso imaget til version 0.7.8 fylder 42 MB, version 0.7.6 fylder 35 MB.
</para>

<para>
Boot fra cd'en. Der kommer et par fejl, f.eks. at den ikke kan indlæse
usb-storage modulet. Denne fejl er i flg. websiden kendt af udvikleren
og vil sikkert blive rettet i næste version. 

På mit system brokker den sig også over at der ikke er fri plads nok på
den forreste ext3 partition, hvor den gerne vil have lov at lægge sin
root fil. Mere herom senere.
</para>

<para>
Efter lidt tid bliver man spurgt om keyboard (us er default) og om mus
(ps/2 er default). Så starter X op i en lav opløsning, og man kan vælge
x opløsning ved et klik med musen. Nu startes X op i den nye opløsning,
og man er kørende. Hvis du blot ønsker at fortsætte herfra med at bruge
systemet, kan du gå videre til <xref linkend="distro-puppy-brug"/>. 
</para>

<sect2 id="distro-puppy-root">
<title>Puppy's /root partition</title>
<para>
Puppy vil gerne gemme din konfiguration, enten på en floppy, på
harddisken, eller på flash-kortet i tilfælde af flash-Puppy. Så hvis det
er muligt, opretter den en fil på et fast medie, og mounter det som
/root. Hvis ikke det er muligt, er /root en RAMDISK, og konfigurationen
går således tabt ved reboot.
/etc er et symbolsk link til /root/.etc. Så hvis /root er en rigtig fil
i stedet for en RAMdisk gemmes konfiguration i /etc på denne måde.
</para>

<para>
Live-Puppy vil under første boot forsøge at lægge en 128 MB fil på
harddisken, som den så vil mounte som root, og hvor al konfiguration
bliver gemt.
Den første brugbare partition på mit system er tilfældigvis en ext3
partition på 50 MB (/boot fra en Red Hat installation)
Puppy laver så vidt jeg kan se en fil på den første egnede partition den
kan finde, og kalder den pup078. Det lykkes så ikke i mit tilfælde,
selvom der er masser af fri plads på den næste partition - den checker
åbenbart ikke om der er plads nok, før den vælger hvilken partition den
vil bruge. Det hjælper heller ikke at sætte en tom floppy i drevet.
</para>


<para>
Problemer:
Emulate3buttons virker ikke, og jeg har ikke fået mulighed for at vælge det.
Mit netkort er ikke understøttet. Dette kan løses ved at køre
0.7.6 og loade modules fra modules.tgz, mere om dette senere. Jeg kan
ikke få lov at køre "Remaster live-Puppy CD" fordi den ikke har fået lov
at lave sin 128 MB fil på /dev/hda1. Jeg lavede een på /dev/hda2 i
stedet og mountede den, men det kan Puppy ikke rigtig finde ud af :(
Og hvis jeg ikke kan køre remaster programmet ved jeg ikke hvordan jeg
skal ændre konfigurationen. Man kan muligvis lave imaget i hånden - så
noget på websiden - prøver i morgen.

Dokumentationen er ikke ret opdateret - i version 0.7.4 brugte den en
floppy til at gemme /root på, og det er stadig den besked cd remaster
programmet giver, men det hjælper ikke at sætte en floppy i og reboote
som der står. Flere steder på websiden kan dokumentationen heller ikke
følge med.
</para>
</sect2>


</sect1>

<sect1 id="distro-puppy-brug">
<title>Brugen af Puppy Linux</title>

<para>
Puppy starter en fin fvwm95 op. Man kører som root, uden password. Der
er i ikoner i højre hjørne: Rox file manager, Rxvt, Gnotepad og Kill.
Man får en menu med flere programmer ved at venstreklikke på skærmen
eller ved at klikke på start menuen.  </para>

<para>
Konqueror er med som web browser. Der er et meget begrænset sæt
applikationer med.
</para>
</sect1>

<sect1 id="distro-puppy-customize">
<title>Tilpasning af Puppy</title>

<para>
Hvis man har min. 256 MB memory, hvis /root ligger på et varigt
medie og har 36 MB fri, og hvis man har cd brænder i maskinen, kan man
lave en modificeret version af sin live-Puppy cd, med programmet
"Remaster live-Puppy CD" som man kan vælge i menuen, under "Utilities".
Disse krav kunne jeg ikke opfylde, så det er ikke testet.
</para>

<para>En anden måde at lave en alternativ cd på, er beskrevet på Puppy
on a CD siden:
<ulink
url="http://www.goosee.com/puppy/cd-puppy.htm">http://www.goosee.com/puppy/cd-puppy.htm</ulink>.
Man skal bruge image.gz og vmlinuz fra cd'en, samt filen isolinux.zip som kan hentes på  Puppy on a CD siden. isolinux.zip og image.gz udpakkes: <command>unzip isolinux.zip; gunzip image.gz</command>. 

"image" filen er filsystem, som kan mountes med kommandoen
<command>mount image -o loop /mnt</command> 
Nu findes Puppy's filstruktur under /mnt, og man kan rette i
konfigurationsfiler mv. Når man er færdig, unmountes filen igen
(<command>umount /mnt</command>), og image-filen pakkes med <command>gzip image</command>.
</para>

<para>
Der oprettes et directory der hedder linux-builds, og nogle af filerne
flyttes derned: <command>mkdir linux-builds; mv linuxiso.bin
linux-builds; mv image.gz linux-builds; mv isolinux.cfg linux-builds; mv
vmlinuz linux-builds</command>. Så køres kommandoen <command>./makeiso</command>. Nu kommer der et nyt iso image der hedder cd-puppy.iso.


</para>

<para>
Til 0.7.6 kan man downloade moduler. Jeg fik mit netkort til at virke
med sis900 dirveren under 0.7.6 på følgende måde:
Download 

<ulink url="ftp.ibiblio.org/pub/linux/distributions/puppylinux/modules-0.7.6/modules.tgz">ftp.ibiblio.org/pub/linux/distributions/puppylinux/modules-0.7.6/modules.tgz</ulink> til harddisken under en distro hvor netkortet virker. Boot puppy. Mount den harddisk partition hvor driverne ligger, og udpak tgz filen (<command>mkdir /mnt/data; mount -t ext3 /dev/hda2 /mnt/data; cd /mnt/data; tar xvzf modules.tgz </command>). Driverne ligger under kernel:
<command>cd kernel/drivers/net; depmod ./sis900.o; insmod ./sis900.o,
ifconfig eth0 up; dhcpcd</command>

For at få dette til at virke automatisk er det nødvendigt at brænde en
puppy cd hvor modulet er med. Og det er ikke nemt at komme til, da
/lib/modules/net er et symbolsk link ind i en cramfs fil, der mountes på
/usr når Puppy bootes. Denne cramfs fil kunne jeg ikke få lov at skrive
i selvom jeg kopierede den ud og mountede den rw som root. Men det må
være muligt at lægge modulet et andet sted og fortælle dette til depmod.
Måske kan man endda nøjes med at lægge det et sted på sin /root og ændre
i startup scriptet, hvis ellers man har en /root der virker.
</para>
</sect1>

<sect1 id="distro-puppy-killer">
<title>Killer-feature</title>
<para>
Sød desktop der er nem at komme i gang med.
</para>

</sect1>


<sect1 id="distro-puppy-vurdering">
<title>Samlet vurdering af Puppy Linux</title>
<para>
Puppy Linux lyder bedre end det er. Dels findes floppy versionen ikke
endnu. Dels kræves der en efter min standard ret ny maskine, hvor det
som oftest ville være en gammel maskine, jeg ville ønske mig at køre en
"mini distro" på.
</para>
<para>
Puppy er nemt at komme i gang med hvis det virker efter hensigten, men
for de fleste er det først brugbart når man har rettet det til med de
drivere man har brug for, og stien til et sted hvor root filen kan
ligge.
Så er det pludselig ikke så nemt for begyndere mere. Manglen på drivere
og det faktum, at den lægger en permanent fil på harddisken, gør at den
heller ikke er særlig egnet til at have med i lommen som system-cd,
eller som sin lille transportable desktop. Harddisk-problemet burde ikke
være relevant med flash-Puppy, som gemmer på flash-kortet, men til
gengæld er det nok kun ret nye maskiner, der kan boote fra sådan et.
</para>

<para>
Dokumentationen er mange steder fra version 0.7.4 og passer ikke mere.
Dette kunne man tage som sjusk, men det ser mere ud somom det bare er
fordi det er et projekt i rivende udvikling lige nu. Der er mange
nye datoer i deres nyheder og diskussionsforum. Når projektet bliver
mere færdigt vil dokumentationen forhåbentlig få højere prioritet, eller
der vil være længere imellem nye udgaver, og dermed bedre tid til at
dokumentationen kan følge med.
</para>

<para>
Det at puppy kun kører som root er heller ikke den mest betryggende
egenskab. Forfatterens kommentar er at hvis du ikke kan lide dette, er
Puppy Linux ikke noget for dig. Det skal dog siges til Puppy Linux'
forsvar at det kun er en version 0.78, og at hvis man har en maskine
hvor al hardwaren er understøttet i standard udgaven af live-puppy,  er
det utrolig nemt at komme i gang med.
</para>

<para>
Den korte: Ligenu er puppy ikke særlig egnet til målgruppen, medmindre
de er heldige at det virker i første forsøg. Det er for
svært at få sat den op så man kan gemme sine filer. Puppy er
stadig i et tidligt udviklingstadium og kan godt gå hen at udvikle sig
til noget ganske brugbart.
</para>
</sect1>


</chapter>
