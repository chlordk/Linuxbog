<chapter id="lfs">
<title>LinuxFromScratch</title>

<sect1 id="lfs-hvad-er">
<title>Hvad er LinuxFromScratch?</title>

<para>
<ulink url="http://www.linuxfromscratch.org/">
LinuxFromScratch</ulink> (LFS) er ikke en egentlig Linux-distribution,
men derimod en omfattende bog der beskriver hvordan man bygger et
Linuxsystem fra bunden. Den nyeste version af bogen er version 5.0 fra
starten af november 2003 som er på ikke mindre end 289 sider.
</para>

<para>
At bygge et Linuxsystem fra bunden er et ret omfattende proces som det
vil føre alt for vidt at gennemgå her. Derfor har dette kapitel langt
hen af vejen karakter af en boganmeldelse.
<!-- det her skal omformuleres -->
Dog udformet som en gennemgang af at bygge et LFS-system, sådan at man
også kan lære lidt om det læsningen.
<!-- -->
</para>
</sect1>

<sect1 id="lfs-hvorfor">
<title>LFS &ndash; Hvorfor?</title>

<para>
Hvorfor skulle man have lyst til at bygge et Linuxsystem fra bunden?
Bogen nævner et par grunde, den væsentligste grund er at lære hvordan
et Linuxsystem er opbygget.
</para>

<para>
Bogen påstår også at man får mere kontrol over hvordan systemet er
skruet sammen, men de eksempler de giver på ting man får mere kontrol
over end med andre distributioner (katalogstruktur og
opstartsskripts), er ting jeg alligevel ikke kan forestille mig en god
grund til at gøre anderledes end alle andre.
</para>

<para>
Derudover nævner de at man kan lave meget små LFS-systemer, men det
findes der adskillige specialdistributioner til.
</para>

<para>
Endelig påstår de at det skulle være mere sikkert. Argumentet er. at
det at man oversætter alting fra kildetekst giver en mulighed for at
gennemse kildeteksten og tilføje sikkerhedsrettelser efter behag. Jeg
tror ikke en meter på at der er nogen der ville kunne overkomme at
kigge særlig store dele af den kildetekst de oversætter igennem. Med
hensyn til sikkerhedsrettelser, så har de fleste større 
distributioner et så effektivt system til håndtering af den slags, at
man kun sjældent vil opleve at skulle vente på at andre får lavet en
binær pakke der lukker hullet.
</para>
</sect1>

<sect1 id="lfs-hvordan">
<title>LFS &ndash; Hvordan?</title>

<para>
LFS tager udgangspunkt i at man i forvejen har et fungerende
Linux-system på maskinen, og en ubrugt partition. De første mange
skridt udføres fra det eksisterende Linux-system.
</para>

<para>
Det første man gør, er at lave en partition og oprette et
filsystem på den. Bogen nævner at man i dag oftere bruger et
journaliserende filsystem, men viser alligevel hvordan man laver et
ext2-filsystem. 
</para>

<para>
Herefter skal man hente kildeteksten til en lang række pakker, der
skal udgøre den værktøjskasse (engelsk: toolchain) man senere, fra det
basale LFS-system, skal bruge til at bygge selve systemet.
</para>
</sect1>

<sect1 id="lfs-konklusion">
<title>Konklusion</title>

<!-- Det her skal nok bare slettes -->
<para>
Min umiddelbare konklusion er: "En meget stor bog, med meget lidt
indhold". 
</para>
<!-- -->

<para>
Jeg vil sige at man nok kan lære lidt om hvordan et Linux-system
fungerer ved at læse LFS-bogen, og en hel del ved at prøve at bygge et
system efter anvisningerne.
Man får sikkert også et fungerende system ud af det, men det er et
system uden noget pakkesystem, så man skal selv holde styr hvad man
har installeret.
Mit gæt er at de fleste på et tidspunkt i processen, vil synes det
sjove forsvinder, og konstatere at de har lært en masse, og opgive at
gøre LFS-systemet "færdigt".
</para>
</sect1>

</chapter>




