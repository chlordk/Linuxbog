<chapter id="distro-netbsd">
<title>NetBSD</title>
<indexterm><primary>NetBSD</primary></indexterm>
<indexterm><primary>distribution</primary><secondary>NetBSD</secondary></indexterm>

<sect1 id="netbsd-hvad-er">
<title>Hvad er NetBSD</title>

<para>
NetBSD er som navnet antyder en BSD-variant ligesom FreeBSD og OpenBSD. 
</para>

<para>
NetBSD kæmper med Debian GNU/Linux om at være det mest portable
styresystem, hvilket af systemerne der fører kommer an på hvordan man
tæller, men faktum er at begge systemer findes til en meget lang række
platforme.  
</para>

<para>
Du kan læse mere om NetBSD på projektets hjemmeside
<ulink url="http://www.netbsd.org">http://www.netbsd.org</ulink>.

</para>

</sect1>

 <sect1 id="distro-netbsd-maalgruppe">
  <title>Målgruppe</title>

  <indexterm>
   <primary>målgruppe</primary>
   <secondary>for NetBSD</secondary>
  </indexterm>

  <para>
   ?
  </para>
 </sect1>

 <sect1 id="netbsd-installation">
  <title>Installation</title>

  <indexterm>
   <primary>installation</primary>
   <secondary>af NetBSD</secondary>
  </indexterm>

<para>
Der er to forskellige versioner af NetBSD man kan vælge at
installere. Den seneste formelle udgivelse, som i skrivende stund er
version 1.6.1, eller -current som er udviklingsversionen. Det frarådes
at bruge -current på produktionsmaskiner.
</para>

<para>
Man kan enten hente <ulink
url="http://www.netbsd.org/Sites/cdroms.html#officialiso">ISO-filer</ulink>
og installere fra, eller man kan installere via FTP. I så fald skal
man blot hente
<filename>boot1.fs</filename>
<filename>boot2.fs</filename>
fra
<filename>ftp://ftp.dk.netbsd.org/pub/NetBSD/NetBSD-1.6.1/i386/installation/floppy/</filename>,
og skrive dem på disketter (f.eks. med <command>dd</command>).
</para>

<para>
Installationsprogrammet er tekstbaseret og har et menusystem der er
ret nemt at bruge. Det første man skal vælge er 'Install NetBSD to
hard disk'.
</para>

<para>
Når man skal installere en BSD-variant kan det være rart at vide at de
kalder enhederne noget andet end Linux. NetBSD kaldte således mine
IDE-diske (hda og hdd under Linux) for wd0 og wd1. Ligeledes blev mine
netkort kaldt rtk0 og rtk1 (men heldigvis nummeret i samme rækkefølge
som Linux gør det).
</para>

<para>
Første egentlige skridt er at partitionere harddisken. NetBSD skal som
de andre BSD-varianter bruge en primær partition (i
DOS/Linux-terminologi), som den så kalder en slice, og opretter det
den kalder partitioner deri (ved hjælp af en 'disklabel')
</para>

<para>
Hvis du installerer NetBSD på en maskine hvor der er andre
styresystemer, vil installationsprogrammet undervejs i
partitioneringen spørge om det skal installere en 'bootselector'.  NetBSD's
'bootselector' kunne boote DOS og Windows (og naturligvis NetBSD) men
ikke Linux. I stedet kan LiLo nemt sættes op til at boote NetBSD, det
fungerer præcis som når den skal boote DOS/Windows.
</para>

<para>
Til oprettelse af NetBSD's partioner (i 'slicen') får du mulighed for
at vælge 
<itemizedlist mark="bullet">
<listitem><para>Standard</para></listitem>
<listitem><para>Standard with X</para></listitem>
<listitem><para>Custom</para></listitem>
<listitem><para>Use existing</para></listitem>
</itemizedlist>
Selvom man vælger en af standarderne, bliver man stadig præsenteret
for en oversigt over hvad der vil blive gjort.
</para>

<para>
Når partitioner og filsystemer er oprettet,
får man et spørgsmål man som Linux-bruger næppe er vandt til, nemlig
om man vil bruge normale eller serielle bootblokke. Det drejer sig om
hvorvidt man vil bruge skærm+tastatur som konsol (normale bootblokke)
eller om man har en seriel konsol på den første serielle port og vil
bruge den til installationen. Dem der ikke vil bruge normale
bootblokke vil vide det!
</para>

<para>
Efter en oplysning om at man nu er kommet til anden del af
installationsproceduren, bliver man spurgt om man vil installere alle
dens 'distribution filesets'. Det kan man roligt vælge at gøre uden at
frygte at den installerer alt muligt.
</para>

<para>
Hvis man vil installere via netværk (FTP eller NFS) kommer man
herefter til netværkskonfiguartionen. Her har man mulighed for at
bruge DHCP eller konfigurere det manuelt. Derudover får man endnu et
spørgsmål, man som Linux-bruger næppe er forvænt med, nemlig om der
skal foretages autokonfiguration af IPv6, der er næppe mange der på
nuværende tidspunkt ville få noget fornufigt ud af at vælge det.
Hvis man har valgt at installere via FTP, bliver man også spurgt om
hvilken FTP-server man vil benytte. Som
standard foreslår den <filename>ftp.netbsd.org</filename>, hvilket det
for danskere kan anbefales at ændre til
<filename>ftp.dk.netbsd.org</filename> (En række andre landekoder kan
benyttes tilsvarende).
</para>

<para>
Herefter vil installationsprogrammet arbejde i et stykke
tid. Når det har hentet og udpakket alting, får du stillet nogle få
væsentlige spørgsmål, før du kommer tilbage til samme skærmbillede som
installationen startede med. Denne gang kan det anbefales at vælge at
genstarte maskinen.
</para>

<!--
Installationsprogrammet sagde noget om:
Læs INSTALL om afsluttende konfig
men det gjorde jeg selvfølgelig ikke. - Men hvor er den fil?
Det sagde også:
Ret /etc/rc.conf (se /etc/defaults/rc.conf)
-->

<para>
Når du genstarter vil du se NetBSD starte op, men eftersom X endnu
ikke er konfigureret får du kun en almindelig konsol op.
</para>

<para>
Det du har nu er et meget råt system. Der er ikke installeret meget
mere end højst nødvendigt (der er dog en <command>vi</command> til de
stakler der ikke kan klare sig med <command>ed</command>).
Standardkommandofortolkeren er csh (nej, <emphasis>ikke</emphasis> tcsh).
</para>

<para>
Der er heller ikke andre brugere end <literal>root</literal>.
</para>

<para>
Du kan få dansk tastatur ved at gå ind i
<filename>/etc/wscons.conf</filename> og rette linien
<programlisting>
#encoding sv
</programlisting>
til
<programlisting>
encoding dk
</programlisting>
</para>

<para>
Til konfiguration af X er der <command>xf86config</command>. Et rent
tekstbaseret værktøj, som vækker masser af gode minder.  Det eneste
der ikke var som under Linux var min ps/2-mus. Programmet fortalte mig
dog at det rigtige valg var 'wsmouse protocol' og
<filename>/dev/wsmouse0</filename> som port.
</para>

</sect1>

<sect1 id="netbsd-brug">
<title>Daglig brug af NetBSD</title>

<para>
De enkelte programmer virker som under Linux, så som almindelig bruger
mærker man ikke at man kører NetBSD i stedet for en Linux-variant.
Som systemadministrator er forskellene større.
</para>

<para>
Læs <ulink
url="http://www.netbsd.org/Documentation/software/packages.html">http://www.netbsd.org/Documentation/software/packages.html</ulink>
for at finde ud af hvordan du kan installere programmer.
</para>

<para>
Hvis du er tilfreds med at installere binære pakker, kan du sætte
omgivelsesvariablen <command>PKG_PATH</command> til
<filename>ftp://ftp.dk.netbsd.org/pub/NetBSD/packages/1.6.1/i386/ALL</filename>,
så kan du f.eks. installere <command>zsh</command> med kommandoen
<command>pkg_add zsh</command>.
Med den opsætning kan <command>pkg_add</command> selv
klare finde eventuelle afhængigheder (så længe der er officielle pakker).
En oversigt over hvad man kan installere på denne måde, kan findes på
den ovenfor nævnte side. Der burde være nok at vælge imellem.
</para>

<para>
Som en BSD-variant benytter NetBSD ikke <command>sysvinit</command>
(de runlevel scripts der under Linux bliver kørt ved start) men i
stedet <filename>/etc/rc.conf</filename>. 
</para>

<para>
Hvis man logger ind som <literal>root</literal>, får man at vide at
det er en dårlig idé og bliver rådet til at bruge
<command>su</command> i stedet. Det er et rigtig godt råd, men man
skal lige være opmærksom på at kun medlemmer af
<literal>wheel</literal>-gruppen kan bruge <command>su</command> til
at blive <literal>root</literal>.
</para>

</sect1>

<sect1 id="netbsd-konklusion">
<title>Konklusion</title>

<para>
NetBSD er et spændende alternativ til Linux, men man skal kende sin
standardværktøjer, og være forberedt på at der er meget der skal
konfigureres hvis den skal se ud som en typisk Linux. Til gengæld har
man alle muligheder for at få et system der ser ud præcis som man vil
have det og på næsten en hvilken som helst platform.
</para>

</sect1>

</chapter>

