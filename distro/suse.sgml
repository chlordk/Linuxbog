<chapter id="distro-suse">
<title>SuSE</title>
<indexterm><primary>SuSE</primary></indexterm>
<indexterm><primary>distribution</primary><secondary>SuSE</secondary></indexterm>
<para>
SuSE laves af et tysk firma der hedder SUSE LINUX <ulink
url="http://suse.com">http://suse.com</ulink>, som for nylig er blevet
købt af Novell. 
Den nyeste version hedder 9.0. SuSE kan købes i en fin æske med CD'er og
manual, eller den kan installeres fra deres ftp server. SuSE 9 var
dog ikke kommet på ftp endnu da dette blev skrevet, så beskrivelsen er
lavet ud fra version 8.2. SuSE laver også nogle serverprodukter som vi
ikke vil komme ind på her.  </para>

<para>
SuSE fandtes engang til Alpha, men den version bliver desværre ikke
lavet mere. Der er tilsyneladende stadig versioner til ppc, sparc og s390).  
</para>

 <sect1 id="distro-suse-maalgruppe">
  <title>Målgruppe</title>

  <indexterm>
   <primary>målgruppe</primary>
   <secondary>for SuSE</secondary>
  </indexterm>

  <para>
   SuSE's målgruppe er skrivebordsbrugere, der bare vil have noget der
   virker.  <!-- Er det ikke også Mandrakes, Knoppix' og Fedoras
   målgruppe? -->
  </para>

<figure id="distro-suse-figname" float="1">
<title>SuSE logo</title>
<graphic fileref="suse_small.&magic;" scale="60"></graphic>
</figure>


</sect1>

 <sect1 id="distro-suse-installation">
  <title>Installation</title>

  <indexterm>
   <primary>installation</primary>
   <secondary>af SuSE</secondary>
  </indexterm>

<para>
Beskrivelsen af netværksinstallation (<ulink url="ftp://ftp.suse.com/pub/suse/i386/8.2/README.FTP">ftp://ftp.suse.com/pub/suse/i386/8.2/README.FTP</ulink>) 
er meget kort, og den procedure der beskrives der virker ikke helt, så her kommer en beskrivelse af hvordan man gør.  </para>

<para>
Hent følgende floppy images: bootdisk, modules1 samt modules3,
fra <ulink url="ftp://ftp.suse.com/pub/suse/i386/8.2/boot/">ftp://ftp.suse.com/pub/suse/i386/8.2/boot/</ulink>
eller et af de mange mirrors (se <ulink
url="http://www.suse.com/us/private/download/ftp/int_mirrors.html">http://www.suse.com/us/private/download/ftp/int_mirrors.html</ulink>).
Eller hent boot.iso, hvis du foretrækker at starte fra CDROM. Notér samtidig
ip-adressen samt stien til SuSE installationskataloget på
det mirror du vil installere fra.  </para>

<para>
Boot fra "bootdisk". Efter lidt tid kommer der en menu frem.
</para>

<para>
Metode 1: Vælg "Installation" med piletasterne. Tryk tabulator for at
komme ned i feltet "Boot options". Man skal være hurtig for at nå
det - start evt. med at trykke tabulator, så stopper "nedtællingen".
I "Boot options" feltet tastes:
<screen>
install=ftp://ipadresse/directory
</screen>
hvor ipadresse er adressen på den ftp server du skrev ned før, og
directory er stien.
F.eks. bliver ftp://ftp.uni-bremen.de/pub/mirrors/suse/current/ til
<screen>
install=ftp://134.102.228.70/pub/mirrors/suse/current/
</screen>
Bemærk at det skal være ip adresser, DNS virker tilsyneladende ikke
under installationen.
</para>


<para>
Metode 2:
Vælg "Installation" i den menu der kommer frem. Efter
valg af sprog og keyboard får du nu en menu, der ser ca. sådan ud: 
<screen>
Settings
System information
Kernel modules
Start installation/system
Exit/reboot
Power off
</screen>
Her vælges "Kernel modules", og derefter "Load network modules". Nu
beder systemet om modules3 disketten, som indsættes.
</para>


<para>
Man kommer tilbage i den viste menu, og skal denne gang vælge "Start
installation/system". Her får man mulighed for at vælge "Network" som
installationsmedie. Jeg valgte ftp som protokol. Nu skal man indtaste
ip-adressen på ftp-serveren, og derefter stien til den SuSE man vil
installere, som i metode 1. 
En liste over mirrors findes på
<ulink
url="http://www.suse.com/us/private/download/ftp/int_mirrors.html">http://www.suse.com/us/private/download/ftp/int_mirrors.html</ulink>

</para>

<para>
Hvis man indtastede ftp stien fra begyndelsen spørger den selv om
modules3 disketten. 
Installationen forløber nu ret nemt. 
Ved partitionering var jeg nødt til at vælge expert mode for at undgå at
den overskrev den Red Hat, der lå på systemets primære harddisk, det
kunne den måske godt selv have tilbudt.
</para>

<para>
Husk at fjerne modules3 disken fra floppy-drevet, inden installationen er færdig og maskinen genstarter.
Efter genstart bliver man spurgt om nogle få konfigurations-ting, såsom root
password og netværkskonfiguration. Den tilbyder at teste ens
internet-forbindelse, og downloade de nyeste sikkerhedsopdateringer. Nu
har den selv en mirror-liste, hvor man kan vælge hvilket mirror man vil
hente dem fra.
</para>

<para>
SuSE finder selv skærmkort, printer, lydkort, evt. tv-kort, og
konfigurerer X. Der vil sikkert være maskiner hvor dette fejler, men det
gik helt af sig selv på min. Herefter bliver man tilbudt at logge ind,
uden yderligere genstart af maskinen.
</para>

</sect1>

<sect1 id="distro-suse-brug">
<title>Brugen af SuSE</title>
<para>
SuSE 8.2 standard installationen indeholder KDE, openoffice, postfix,
div. spil og naturligvis SuSEs glimrende konfigurationsværktøj YaST.
Der er en del programmer jeg savner i standard installationen, bl.a.
mozilla, locate, ImageMacick og ncftp. Disse må formodes at være med
hvis man vælger fuld installation. Det er let nok at installere dem med
YaST efterhånden som man opdager, hvilke programmer man savner. Som
ftp-server medfølger vsftp, som dog heller ikke er med i
standardinstallationen. SuSE bruger reiserfs.
</para>

<para>
Hvis man ellers har valgt rigtigt under installationen, så keyboard
indstillinger m.m. virker som det skal, og SuSE har fundet ens hardware,
er det lige til at gå i gang med at bruge. Konfigurationsfilerne ligger
nogenlunde hvor en Linuxbruger vil forvente at finde dem, men ofte er
det bedre at benytte YaST da man så er sikker på at filerne bliver
behandlet korrekt, når man en anden gang vil at lave ændringer via YaST. Den kan den vist godt finde på at overskrive ændringer man selv har lavet, hvis man kører YaST bagefter.  </para>

<para>
SuSE er meget grafisk orienteret med grafisk opstartsbillede, grafisk
billede når man lukker ned, og framebuffer konsol og virtual consoles.
Der er ikke meget "rigtig" tekstmode at finde. Man kan dog få lov at se
beskederne når SuSE lukker ned, ved at trykke F2.
</para>
</sect1>

<sect1 id="distro-suse-pakker">
<title>Installation af ekstra programmel</title>
<para>
SuSE bruger, ligesom Red Hat og Mandrake, RPM pakkesystemet. Det er således
muligt at installere pakker med rpm-kommandoerne, f.eks.
<screen>
rpm -i fil.rpm
</screen>
Se "man rpm" for mere information.
</para>

<para>
Langt nemmere er det dog at bruge SuSE's YaST-system til at installere
nye pakker med. YaST findes både som X-program og som ncurses-program
der kan køre i et terminal- eller konsolvindue. YaST kan selv finde ud
af dependencies. Man kan kalde YaST2 med kommandoen <command>yast2
--install packagename</command>, så kommer YaST GUI'et op med pakken
tilvalgt. Der ser ikke rigtig ud til at være nogen batch mode så det kan
scriptes. Desuden kommer SuSE 8.2 tilsyneladende med et indbygget
pakkeafhængighedsproblem: Openoffice afhænger af jre1.3, som ikke er til
rådighed. Enten må man tage hånd om dette eller klikke "Ignore" hvergang
men vil installere nye pakker  </para>

<figure id="distro-suse-yast" float="1">
<title>SuSEs konfigurationsværktøj YaST, her softwareinstallation</title>
<graphic fileref="YaST2_small.&magic;" scale="100"></graphic>
</figure>

<para>
Apt til SuSE findes på <ulink
url="http://linux01.gwdg.de/apt4rpm/">http://linux01.gwdg.de/apt4rpm/</ulink>
. Apt virker kun hvis pakkeafhængigheder (dependencies) er opfyldt. Som
sagt er der fra starten et problem: Openoffice (som er installeret)
afhænger jre1.3. Apt kan fixe dette ved at afinstallere openoffice,
hvis man kører <command>apt-get -f install</command> kommandoen.
Alternativt kan man prøve at installere jre fra Sun og se om det hjælper.

Der er også noget der hedder fou4s (Fast OnlineUpdate for SuSE)
som kan downloades på <ulink
url="http://fou4s.gaugusch.at/">http://fou4s.gaugusch.at/</ulink>, som
kan lave noget auto-opdatering. Det ser dog ikke helt så avanceret ud
som apt, og har tilsyneladende problemer med selv at løse pakkeafhængigheder.
</para>
 </sect1>

 <sect1 id="distro-suse-killer">
  <title>Killer-feature</title>

  <indexterm>
   <primary>killer-feature</primary>
   <secondary>ved SuSE</secondary>
  </indexterm>

  <indexterm>
   <primary>sikkerhedsopdateringer</primary>
   <secondary>til SuSE</secondary>
  </indexterm>

<para>
Tilgængelighed. SuSE er let at komme i gang med, nemt at konfigurere og
veldokumenteret. Det finder selv hardware, og det er nemt at installere
sikkerhedsopdateringer selv for en nybegynder.
SuSE var meget tidligt ude med internationale versioner, god
understøttelse af andre sprog mv. Dette skyldes nok at SuSE stammer fra
et ikke engelsk-talende land. Braille display for blinde er også
standard i SuSE. SuSE virker på mange måder som et mere
gennemført professionelt produkt end de fleste af de andre distributioner.  </para>

</sect1>


<sect1 id="distro-suse-vurdering">
<title>Samlet vurdering af SuSE</title>
<para>
SuSE kan godt anbefales. Det er utrolig nemt at installere, og
rimelig fornuftigt og lækkert sat op. Det er helt klart rettet mod
desktopbrugeren. Der er dog ikke som i vejen for at sætte en
server op med SuSE desktop distributionen, så skal man bare selv gøre
arbejdet. Det skal nævnes at SuSE blev testet på min "gode" maskine,
det kan godt være at der havde været flere problemer på anden hardware.
Og det er "payware" hvis man vil have det på cd'er.
</para>
</sect1>


</chapter>
