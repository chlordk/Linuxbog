<chapter id="distro-suse">
<title>Om SuSE</title>
<para>
SuSE laves af et tysk firma der hedder SuSE <ulink
url="http://suse.com">http://suse.com</ulink>, som for nylig er blevet
købt af Novell. 
Den nyeste version hedder 9.0, og kan købes i en fin æske med CD'er og
manual. Kan man nøjes med version 8.2, kan den installeres fra deres ftp
server. SuSE laver også nogle serverprodukter som vi ikke vil komme ind på her.  
</para>

<para>

[ftp://ftp.suse.com/pub/suse/i386/9.0/README.txt: The SuSE Linux 9.0-i386-ftp distribution will be available during the weekend of November 22/23 on the mirrors and on ftp.suse.com.]
</para>

<para>
SuSE fandtes engang til Alpha, men den version bliver desværre ikke
lavet mere siden version 7.1 eller lign. Der er tilsyneladende stadig
versioner til ppc og sparc (og s390).  
</para>

<sect1 id="distro-suse-maalgruppe">
<title>Hvem er målgruppen for SuSE</title>
<para>
Desktop brugeren der gerne vil have noget der virker,
</para>

<figure id="distro-suse-figname" float="1">
<title>SuSE logo</title>
<graphic fileref="suse_small.&magic;" scale="60"></graphic>
</figure>


</sect1>

<sect1 id="distro-suse-installation">
<title>Installation</title>
<para>
Der var ingen dokumentation der beskrev netværksinstallation, så her er
en kort beskrivelse af, hvordan jeg kom i gang.
</para>
<para>
Hmmm  linux install=ftp://ftp_server/directory ved boot prompten kan
også gøre det (skal testes). Jvf. ftp://ftp.suse.com/pub/suse/i386/8.2/
README.FTP
</para>

<para>
Hent følgende floppy images fra <ulink url="ftp://ftp.suse.com/pub/suse/i386/8.2/boot/">ftp://ftp.suse.com/pub/suse/i386/8.2/boot/</ulink>
eller et af de mange mirrors: bootdisk, modules1, modules3. Måske kan
man nøjes med CDROM'en boot.iso. Notér samtidig ip-adressen samt stien
til SuSE installationskataloget på det mirror du vil installere fra.
</para>

<para>
Boot fra "bootdisk", vælg "Installation" i den menu der kommer frem. Efter
valg af sprog og keyboard får du nu en menu, der ser ca. sådan ud: 
<screen>
Settings
System information
Kernel modules
Start installation/system
Exit/reboot
Power off
</screen>
Her vælges nu "Kernel modules", og derefter "Load network modules". Nu
beder systemet om modules3 disketten, som indsættes.
</para>

<para>
Man kommer tilbage i den viste menu, og skal nu vælge "Start
installation/system". Nu får man mulighed for at vælge "Network" som
installationsmedie. Jeg valgte ftp som protokol. Nu skal man indtaste
ip-adressen på ftp-serveren, og derefter stien til den SuSE man vil
installere. F.eks. bliver ftp://ftp.uni-bremen.de/pub/mirrors/suse/current/
til ip adressen 134.102.228.70, med stien /pub/mirrors/suse/current/. 
En liste over mirrors findes på
<ulink
url="http://www.suse.com/us/private/download/ftp/int_mirrors.html">http://www.suse.com/us/private/download/ftp/int_mirrors.html</ulink>

</para>


<para>
Installationen forløber nu ret nemt. Husk at fjerne modules3 disken fra
floppy-drevet, inden installationen er færdig og maskinen genstarter.
Ved partitionering var jeg nødt til at vælge expert mode for at undgå at
den overskrev den Red Hat, der lå på systemets primære harddisk, det
kunne den måske godt selv have tilbudt.
</para>

<para>
Efter genstart bliver man spurgt om nogle få konfigurations-ting, såsom root
password og netværkskonfiguration. Den tilbyder at teste ens
internet-forbindelse, og downloade de nyeste sikkerhedsopdateringer. Nu
har den selv en mirror-liste, hvor man kan vælge hvilket mirror man vil
hente dem fra.
</para>

<para>
SuSE finder selv skærmkort, printer, lydkort, evt. tv-kort, og
konfigurerer X. Der vil sikkert være maskiner hvor dette fejler, men det
gik helt af sig selv på min. Herefter bliver man tilbudt at logge ind,
uden yderligere reboot.
</para>

</sect1>

<sect1 id="distro-suse-brug">
<title>Brugen af SuSE</title>
<para>
SuSE 8.2 standard installationen indeholder KDE, openoffice, postfix,
div. spil og naturligvis SuSEs glimrende konfigurationsværktøj YaST.
Der er en del programmer jeg savner i standard installationne, bla.
mozilla, locate, ImageMacick og ncftp. Disse er med hvis man vælger fuld
installation. Som ftp-server medfølger vsftp, som dog heller ikke er med i
standardinstallationen.
</para>

<para>
Hvis man ellers har valgt rigtigt under installationen, så keyboard
indstillinger mv. virker som det skal, og SuSE har fundet ens hardware,
er det lige til at gå i gang med at bruge. Konfigurationsfilerne ligger
nogenlunde hvor en Linuxbruger vil forvente at finde dem, men ofte er
det bedre at benytte YaST da man så er sikker på at YaST kan læse filerne
korrekt bagefter, når man en anden gang vil benytte det til at lave nye
ændringer.
</para>

<para>
SuSE er meget grafisk orienteret med grafisk boot-billede, grafisk
billede når man lukker ned, og framebuffer konsol og virtual consoles.
Der er ikke meget "rigtig" tekstmode at finde. Man kan dog få lov at se
beskederne når SuSE lukker med, ved at trykke F2.
</para>
</sect1>

<sect1 id="distro-suse-pakker">
<title>Installation af ekstra programmel</title>
<para>
SuSE bruger ligesom RedHat og Mandrake RPM pakkesystemet. Det er således
muligt at installere pakker med rpm kommandoerne, f.eks.
<screen>
rpm -i fil.rpm
</screen>
Se "man rpm" for mere information.
</para>

<para>
Langt nemmere er det dog at bruge SuSE's YaST system til at installere
nye pakker med. YaST findes både som X-program og som ncurses-program
der kan køre i et terminal- eller konsolvindue. YaST kan selv finde ud
af dependencies. Man kan kalde Yast2 med kommandoen <command>yast2
--install packagename</command>, men så kommer Yast GUI'et op med pakken
tilvalgt. Der ser ikke rigtig ud til at være nogen batch mode så det kan
scriptes. Desuden kommer SuSE 8.2 tilsyneladende med et indbygget
dependency problem: Openoffice afhænger af jre1.3, som ikke er til
rådighed. Enten må man tage hånd om dette eller klikke "Ignore" hvergang
men vil installere nye pakker  </para>

<figure id="distro-suse-yast" float="1">
<title>SuSEs konfigurationsværktøj YaST, her softwareinstallation</title>
<graphic fileref="YaST2.&magic;" scale="60"></graphic>
</figure>

<para>
Apt til SuSE findes på <ulink url="http://linux01.gwdg.de/apt4rpm/">http://linux01.gwdg.de/apt4rpm/</ulink> . Apt virker kun hvis dependencies er opfyldt. Den kan afinstallere openoffice hvis man kører <command>apt-get -f install</command> kommandoen. Alternativt kan man prøve at installere jre fra sun og se om det hjælper.

Der er også noget der hedder fou4s (Fast OnlineUpdate for SuSE)
som kan downloades på http://fou4s.gaugusch.at/, som kan lave noget auto
opdatering. Det ser dog ikke helt så avanceret ud som apt, og har
tilsyneladende problemer med selv at resolve dependencies.
</para>



</sect1>


<sect1 id="distro-suse-killer">
<title>Killer-feature</title>
<para>
Tilgængelighed. SuSE er let at komme i gang med, nemt at konfigurere og
veldokumenteret. Det finder selv hardware, og det er nemt at installere
sikkerhedsopdateringer selvom man er nybegynder.
SuSE var meget tidligt ude med internationale versioner, dvs. god
understøttelse af andre sprog mv. Dette skyldes nok at SuSE stammer fra
et ikke engelsk-talende land. Dette er stadig godt understøttet under
SuSE. Braille display for blinde er også standard i SuSE. 
SuSE virker på en eller anden måde som et mere gennemført professionelt
"lækkert" produkt.  </para>

</sect1>


<sect1 id="distro-suse-vurdering">
<title>Samlet vurdering af SuSE</title>
<para>
SuSE kan bestemt godt anbefales. Det er utrolig nemt at installere, og
rimelig fornuftigt og lækkert sat op. Det er helt klart rettet mod
desktopbrugeren. Der er dog ikke som sådan noget i vejen for at sætte en
server op med SuSE dekstop distributionen, så skal man bare selv gøre
arbejdet. Det skal nævnes at SuSE blev testet på min "gode" maskine,
det kan godt være at der havde været flere problemer på anden hardware.
Og det er "payware" hvis man vil have den nyeste version.
</para>
</sect1>


</chapter>
