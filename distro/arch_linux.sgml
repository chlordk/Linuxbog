<chapter id="distro-arch-linux">
 <title>Arch Linux</title>
<indexterm><primary>Arch Linux</primary></indexterm>
<indexterm><primary>distribution</primary><secondary>Arch Linux</secondary></indexterm>

 <para>
  <ulink url="http://www.archlinux.org/">Arch Linux</ulink> er en distribution
  der specifikt er optimeret til i686-arkitekturen.
 </para>

 <figure id="arch-linux-logo" float="1">
  <title>Arch Linux-logoet</title>
  <graphic fileref="arch_linux-logo.&magic;" scale="60"></graphic>
 </figure>

 <para>
  Arch Linux bruger <ulink
  url="http://www.archlinux.org/pacman/">Pacman</ulink> til pakkehåndtering.
  Det virker lidt på samme måde som Debians <command>apt-get</command>, men
  jeg har ikke fundet noget der svarer til <command>apt-cache</command> endnu.
 </para>

 <sect1 id="distro-arch-linux-maalgruppe">
  <title>Målgruppe</title>

  <indexterm>
   <primary>målgruppe</primary>
   <secondary>for Arch Linux</secondary>
  </indexterm>

  <para>
   Arch Linux' erklærede målgruppe er linuxbrugere (vel egentlig
   systemadministratorer) der ikke er bange for kommandolinjen.
  </para>

  <para>
   Dertil må man nok også lægge at, hvis man bruger nogle lidt
   specielle ting, skal man være villig til selv at pakke dem til Arch
   Linux, da der endnu ikke er et voldsomt stort udvalg af pakker.
  </para>
 </sect1>

 <sect1 id="distro-arch-linux-installation">
  <title>Installation</title>

  <indexterm>
   <primary>installation</primary>
   <secondary>af Arch Linux</secondary>
  </indexterm>

  <para>
   Man kan vælge mellem at installere fra cd-rom og over FTP.  Jeg har
   afprøvet den FTP-baserede installation, og hvis man har <ulink
   url="http://www.archlinux.org/docs/archdoc_us.html">installationsvejledningen</ulink>
   ved hånden under installationen, er der ikke nogle problemer.
  </para>

  <note id="distro-arch-linux-installation-ej-modem">
   <title>Installation over modemopkobling</title>

   <para>
    Man bør dog være opmærksom på at FTP-installationen ikke virker direkte
    over en modemforbindelse, så man er nødt til at bruge en anden maskine som
    gateway til internettet, hvis det er det man vil.  Så virker det til
    gengæld også helt fint selvom det tager en del tid (ca. 10 timer på min
    linje).
   </para>
  </note>

  <para>
   Der var et par lækre detaljer ved installationsproceduren:

   <itemizedlist>
    <listitem>
     <para>
      Man kan vælge automatisk opdeling og formatering af harddisken,
      så man ikke behøver at bruge tid på at tænke så meget over hvordan man
      har lyst til at opdele sin harddisk (det er et fornuftigt valg).  Det
      giver også den ekstra fordel at opsætningsfilen til GRUB tilsyneladende
      automatisk bliver genereret (men tjek for en sikkerheds skyld at den er
      i orden).
     </para>
    </listitem>

    <listitem>
     <para>
      Man kan uden problemer afbryde installationen undervejs i nedhentningen
      af filer og fortsætte senere (praktisk, hvis man pludselig står og skal
      bruge telefonlinjen).
     </para>
    </listitem>
   </itemizedlist>
  </para>

  <note id="distro-arch-linux-installation-x">
   <title>Opsætning af X</title>

   <indexterm>
    <primary>opsætning af X</primary>
    <secondary>under Arch Linux</secondary>
   </indexterm>

   <para>
    Opsætningen af X er desværre en lille smule besværlig.  Først installerede
    jeg FVWM (og dermed automatisk også XFree86) med:
<screen>
<prompt>[root@hven root]# </prompt><userinput>pacman -Sy fvwm</userinput>
</screen>
   </para>

   <para>
    Så forsøgte jeg at få XFree86 til at sætte sig selv op med:
<screen>
<prompt>[root@hven root]# </prompt><userinput>XFree86 -configure</userinput>
</screen>
    men det virkede ikke helt, da XFree86s opsætningsrutine antager at
    musen kan findes som <filename>/dev/mouse</filename>.  Da det ikke
    var tilfældet på mit system, måtte jeg rette
    <filename>/dev/mouse</filename> til
    <filename>/dev/psaux</filename> (PS/2-mus) i opsætningsfilen:
<screen>
<prompt>[root@hven root]# </prompt><userinput>sed -i 's:/dev/mouse:/dev/psaux:' XF86Config.new</userinput>
</screen>
    før jeg kunne afprøve opsætningen:
<screen>
<prompt>[root@hven root]# </prompt><userinput>XFree86 -xf86config XF86Config.new</userinput>
</screen>
    (brug Ctrl-Alt-Backspace for at lukke <command>XFree86</command>
    ned igen).
   </para>

   <para>
    Det virkede, så jeg kunne flytte opsætningsfilen på plads:
<screen>
<prompt>[root@hven root]# </prompt><userinput>mv XF86Config.new /etc/X11/XF86Config</userinput>
</screen>
    og afprøve X endnu en gang:
<screen>
<prompt>[root@hven root]# </prompt><userinput>startx</userinput>
</screen>
    Denne gang med dette resultat:
    <graphic fileref="arch_linux-twm.&magic;" scale="60"></graphic>
   </para>

   <para>
    Hvis man har et dansk tastatur, vil man nok også lige rette
    linjerne:
<programlisting>
Section "InputDevice"
        Identifier  "Keyboard0"
        Driver      "keyboard"
EndSection
</programlisting>
    i <filename>/etc/X11/XF86Config</filename> til:
<programlisting>
Section "InputDevice"
        Identifier  "Keyboard0"
        Driver      "keyboard"
        Option      "XkbLayout"  "dk"
        Option      "XkbVariant" "nodeadkeys"
EndSection
</programlisting>
   </para>

   <para>
    Jeg har kun kunnet få de to almindelige museknapper på min Compaq
    Evo N1020v til at virke ordentligt.  Den runde joystick-lignende
    knap foran de almindelige museknapper har jeg ikke kunnet
    få til at gøre noget fornuftigt.
   </para>
  </note>

  <note id="distro-arch-linux-installation-lyd">
   <title>Opsætning af lyd</title>

   <para>
    Jeg har ikke kunnet få lyden til at køre på min Compaq
    Evo N1020v.  <command>lspci</command> viste mig at mit lydsystem
    nok hed noget med <literal>5451</literal> og en eftersøgning med
    <command>locate 5451</command> viste at der fandtes en lyddriver
    ved navn <literal>snd-ali5451</literal>.  Af en eller anden grund
    var det ikke nok at skrive <command>modprobe snd-ali5451</command>
    for at få installeret driveren, men efter at jeg havde kørt
    <command>depmod -a</command> gik det.
   </para>

   <para>
    Så skulle man tro at man bare kunne køre <command>aumix</command>
    for at justere lydstyrken og spille en lydfil med
    <command>mplayer</command>, men begge programmer brokker sig over
    at de ikke kan få fat i lydenheden.
   </para>

   <para>
    Jeg tror nu snarere dette er et problem med min maskine end med
    Arch Linux.
   </para>
  </note>
 </sect1>

 <sect1 id="distro-arch-linux-pakker">
  <title>Installation af ekstra programmel</title>

  <indexterm>
   <primary>installation af ekstra programmel</primary>
   <secondary>på Arch Linux</secondary>
  </indexterm>

  <para>
   Installation af pakker er ganske enkel, hvis man ved hvilken pakke man vil
   have.  Sådan installerede jeg for eksempel FVWM
   <emphasis>og</emphasis> X:
<screen>
<prompt>[root@hven root]# </prompt><userinput>pacman -Sy fvwm</userinput>
</screen>
  </para>

  <para>
   Det er dog overordentligt irriterende at den
   eneste måde man kan finde pakker på, er gennem <ulink
   url="http://www.archlinux.org/packages.php">pakkedatabasen på Arch
   Linux-webstedet</ulink>.  Når man er blevet forvænt med Debians
   <command>apt-cache</command>-kommando, så er det altså alt for besværligt
   at skulle lede efter pakker i en webgrænseflade.
  </para>
 </sect1>

 <sect1 id="distro-arch-linux-brug">
  <title>Brug</title>

  <indexterm>
   <primary>brug</primary>
   <secondary>af Arch Linux</secondary>
  </indexterm>

  <para>
   Som bruger vil man næppe opleve Arch Linux som anderledes end andre
   distributioner.  Måske kører nogle af programmerne lidt hurtigere,
   men det burde også være det hele.
  </para>
 </sect1>

 <sect1 id="distro-arch-linux-vurdering">
  <title>Samlet vurdering</title>

  <para>
   Jeg må indrømme at jeg er positivt overrasket over Arch Linux.  Den
   har grundlæggende været let at få op at køre.
  </para>

  <para>
   Det eneste der har voldet mig problemer har været at få lyden til
   at fungere på systemet.  Og så det par minutter det tog mig at
   finde ud af at jeg skulle erstatte <filename>/dev/mouse</filename>
   med <filename>/dev/psaux</filename> i
   <filename>XF86Config</filename>.  DVD-drevet fungerer fint så jeg
   kan <emphasis>se</emphasis> film fra DVD, men det ville jo være
   lækkert med lyd til.
  </para>
 </sect1>
</chapter>
