<chapter id="distro-freebsd">
<title>Om FreeBSD</title>
<para>
FreeBSD kernen er et helt andet projekt end Linux kernen. FreeBSD laves
af en gruppe frivilige, der styres af et demokratisk valgt "core team". 
</para>

<para>
De 3 BSD'er FreeBSD, OpenBSD og NetBSD er UNIX-lignende Open Source
systemer, ligesom Linux. Men hvor Linux er skrevet fra bunden, og således
aldrig har rummet kode fra det originale UNIX system, er de 3 BSD'er
baseret på Berkely universitetes BSD UNIX. FreeBSD er således ikke "en
slags Linux". Forskellen på at bruge Linux og FreeBSD er i praksis
ikke så stor, men den er alligevel noget større end forskellen mellem
forskellige Linux-distributioner. FreeBSD projektet har hjemme på <ulink
url="http://www.freebsd.org">http://www.freebsd.org</ulink>.  </para>

<sect1 id="distro-freebsd-maalgruppe">
<title>Hvem er målgruppen for FreeBSD</title>
<para>
Folk som er mere til kedelige servere end til sjov og ballade. Folk med
driftsstabilitet i højsædet, og som ikke er bange for teknik. Eller folk
som synes at Linux er blevet for nemt:-) FreeBSD kan også godt bruges
som desktop system, men det er ikke den primære målgruppe.
</para>


<figure id="distro-freebsd-figname" float="1">
<title>FreeBSD logo</title>
<graphic fileref="dae_up3.&magic;" scale="60"></graphic>
</figure>


</sect1>

<sect1 id="distro-freebsd-installation">
<title>Installation</title>

<para>
FreeBSD kan installeres fra CD/DVD, eller fra netværk.  CD'er kan købes
på <ulink url="http://www.bsdmall.com/">http://www.bsdmall.com/</ulink>
, eller iso images kan downloades fra <ulink
url="ftp://ftp.freebsd.org/pub/FreeBSD/releases/i386/ISO-IMAGES/">ftp://ftp.freebsd.org/pub/FreeBSD/releases/i386/ISO-IMAGES/</ulink>.

FreeBSD findes også til andre platforme end i386, f.eks. alpha og sparc.
</para>

<sect2 id="distro-freebsd-version">
<title>Hvilken version skal man vælge?</title>
<para>
I øjeblikket hedder den stabile gren af FreeBSD 4.x - i skrivende stund
er 4.9-RELEASE den nyeste. Skal man køre en produktionsserver og vil
drage fordel af FreeBSD's store driftsstabilitet, er det denne version
man bør vælge.
</para>

<para>
Skal man "bare" lege med desktop eller har man brug for nye features,
der ikke er med i stable, kan man vælge "current", som pt. hedder 5.1.
Her løber man en større risiko for at der er ting der ikke virker eller
er ustabile. Skal man forsøge sig som FreeBSD udvikler kører man
naturligvis den nyeste.
</para>

</sect2>

<sect2 id="distro-freebsd-netinst">
<title>Installation via netværk</title>

<para>
Det er ikke helt så trivielt at installere FreeBSD som f.eks. Red Hat
eller Mandrake. Det er dog nemmere end Debian. Man kan klare sig med at
læse instruktionerne på skærmen, men man skal kende sin hardware og være
villig til måske at skulle forsøge 2-3 gange. Herunder en en kort
beskrivelse af fremgangsmåden.
</para>

<para>
Download de to floppy images <filename>kern.flp</filename> og <filename>mfsroot.flp</filename> fra
<ulink
url="ftp://ftp.freebsd.org/pub/FreeBSD/releases/i386/4.9-RELEASE/floppies/">ftp://ftp.freebsd.org/pub/FreeBSD/releases/i386/4.9-RELEASE/floppies/</ulink>
og læg dem på disketter (<command>dd if=kern.flp of=/dev/fd0</command>
på en Linux box). Der bootes fra kern.flp. Disketten med <filename>mfsroot.flp</filename>
sættes i, når systemet spørger efter den. 
</para>

<para>
Noget af det første man bliver bedt om, er at konfigurere kernen, dvs.
vælge nogle ekstra drivere. Min gamle test-PC virkede fint med
standard-kernen.  </para>

<para>
FreeBSD bruger et andet partitioneringssystem end Linux. FreeBSD kan
bruge hele disken med sit eget partitioneringssystem, eller den kan
installere sine partitioner inde i en almindelig partition. For at undgå
forvirring kaldes de "almindelige" partitioner for "slices" på FreeBSD. Se 
<ulink url="http://www.freebsd.org/doc/en_US.ISO8859-1/books/handbook/disks.html">http://www.freebsd.org/doc/en_US.ISO8859-1/books/handbook/disks.html</ulink>
</para>

<para>
Når man skal partitionere under installationen, skal man først vælge
om man vil bruge hele disken eller kun en del af den. Så vælges
bootloader, og derefter laves "FreeBSD partitioner" enten på hele disken
eller inde i den partition (disk slice) man lavede før. Det nemmeste er
at bede FreeBSD om automatisk at lave passende partitioner (følg
instruktionerne på skærmen).  
</para>

<para>
Efter partitionering og valg af bootloader skal man vælge
installationstype - sjovt nok kan man ikke vælge server. Der er
forskellige udgaver af Developer og User, samt All, Minimal og Custom.
</para>

<para>
Derefter vælges installationsmetode (f.eks. passive ftp), mirror mv. Der
er to danske mirrors, bare bladr nedad i listen til du finder dem.
</para>

<para>
Efter installationen bliver man spurgt om hvilke server-funktioner
maskinen skal have, hvilket sikkerhedsniveau man ønsker mv.
</para>

<para>
Selve installationen af FreeBSD basesystemet tager ikke særlig lang tid,
da det ikke indeholder særlig meget. Næsten alle programmerne ligger i
"port collection", selv "bash".
</para>

<para>
Man kan installere Linux Compat modulet så FreeBSD kan køre binære Linux
programmer.
</para>
</sect2>

<sect2 id="distro-freebsd-ports">
<title>Ports Collection</title>
<para>
Når selve FreeBSD installationen er overstået bliver man spurgt hvilke
pakker fra ports collection man vil have. Der er mange! Alle mine små
yndlingsprogrammer er at finde. Mange spil. Husk at installere dit
shell, f.eks. <command>bash</command>, og din yndlings-editor. 
</para>

<para>
Er det første gang du installerer FreeBSD, så lad være med at bruge
en time på at bladre igennem alle pakkerne og vælge de helt rigtige -
sommetider fejler installationen før den når at installlere dem, og
så er det surt. Vælg hellere nogle få vigtige pakker, så går
installationen også meget hurtigere. Pakker kan let installeres
bagefter med <command>pgk_add</command> programmet, eller ved at starte <command>sysinstall</command>
programmet igen 
(se <xref linkend="distro-freebsd-brug"/>).  
</para>
</sect2>

<sect2 id="distro-freebsd-xfree">
<title>X-konfiguration</title>
<para>
Efter installation af ports får man tilbud om at konfigurere X i et
grafisk interface. Hvis installationen dør før dette punkt, kan man
selv starte X-konfigurationsprogrammet når man har bootet sin nye
FreeBSD installation.
Xconfiguration foretages enten med programmet xf86config (tekstbaseret)
eller med, <command>xf86cfg</command> som er grafisk. Hvis musen ikke virker i konsollen og
under xf86cfg, så prøv at sætte linien <command>moused_enable="YES"</command> ind i filen
<filename>/etc/rc.conf</filename>, og genstarte maskinen.
</para>

<para>
X startede standard med twm eller lign. Jeg fik den til at bruge
WindowMaker med kommandoen <command>wmaker.inst</command> fra konsollen. Der er sikkert
noget tilsvarende for KDE og GNOME.
</para>
</sect2>

<sect2 id="distro-freebsd-probs">
<title>Disk-problemer</title>
<para>
Da min installation nåede til at partitionere disken gik den i kernel
panic. Efter en reboot, med samme valg som første gang, gik det godt,
så måske skulle den lige skrive partitionstabellen først.
</para>
<para>
Jeg har tidligere oplevet problemer med at installere FreeBSD på
partitioner der starter over cylinder 1024.
Er det første gang du prøver FreeBSD kan det anbefales at prøve på en
maskine der ikke skal lave andet, så FreeBSD kan få starten af disken - 
evt. hele disken, så disse problemer undgås, og partitioneringen er
nemmere.</para>
<para>
Jeg har også oplevet problemer med en nyere ide controller. Hvis din
FreeBSD installation bliver ved med at gå i kernel panic, så prøv en
nyere version af FreeBSD eller led efter smarte kernel boot-options der
kan løse problemet. Check dog først at det ikke bare er bootdisketten
der er defekt.
</para>
</sect2>


</sect1>

<sect1 id="distro-freebsd-brug">
<title>Brugen af FreeBSD</title>
<para>
Som bruger vil man, når man har X oppe og køre med sin normale Window
Manager, ikke mærke meget forskel på Linux og FreeBSD. 
Som systemadministrator er der en del forskel.
</para>

<para>
FreeBSD bruger af gode grunde ikke sysvinit (FreeBSD er et BSD system i
modsætning til SystemV UNIX). Sysvinit er de runlevel scripts der under
Linux bliver kørt ved start, f.eks. <filename>/etc/rc5.d</filename> under runlevel 5
(standard grafisk login). Under FreeBSD finder man i stedet
konfigurationen under <filename>/etc/rc.conf</filename> og, hvad softwarepakker angår, under
<filename>/usr/local/etc</filename>.
I det hele taget skal mange konfigurationsfiler findes andre steder end
under Linux, f.eks. ligger XF86Config under <filename>/usr/X11R6/lib/X11</filename>, og 
<filename>/etc/cron.daily</filename> hedder under FreeBSD <filename>/etc/periodic/daily</filename>, osv. 
Locate er din ven, når du skal lære at finde rundt på systemet. 
Kør <command>/etc/periodic/weekly/310.locate</command> for at generere
locate databasen.
</para>

<para> FreeBSD er meget konservative med hvad de lægger ind i
base-systemet. Der er ikke ret mange programmer med som udgangspunkt,
det meste skal man selv vælge fra ports-collection. Som mail-server
program bruger de sendmail. FreeBSD kommer med en indbygget ftp-server.
Det er naturligvis muligt at installere alternativer fra
ports-collection, f.eks. vsftp eller proftp.  </para>

<para>
Jeg har ikke opdaget så mange konfigurationsværktøjer i FreeBSD. 
Det er muligt at gen-aktivere post-install konfigurationsværktøjet der
blev kørt efter installation. Der kan man lave user management, stille
på time zone, netværksindstilligner, installere pakker fra
ports-collection mv. Programmet startes med: <command>/stand/sysinstall
-&gt; Configure</command>. 
Som nævnt tidligere er der også et fint grafisk x-konfigurationsprogram,
<command>xf86cfg</command>. 
Derudover retter man nok bare selv i sine konfigurationsfiler.  </para>

<figure id="distro-freebsd-sysinstall" float="1">
<title>FreeBSD installationsprogrammet</title>
<graphic fileref="freebsd-sysinstall.&magic;" scale="100"></graphic>
</figure>

<sect2 id="distro-freebsd-forskel">
<title>Andre eksempler på forskelle på Linux og FreeBSD</title>
<para>
FreeBSD benytter ikke ext2/ext3. Filsystemet på FreeBSD hedder UFS/FFS. 
I stedet for et journaling filesystem bruger FreeBSD 5 noget, de kalder
snapshots til hurtigt at få systemet op igen efter uregelementeret
nedlukning. Under boot tages et snapshot af filsystemet, som derefter
får lov at starte normalt op. Så køres fsck på snapshottet, mens
systemet kører. Dette findes ikke i stable endnu.  </para>

<para>
FreeBSD bruger ikke <filename>/proc</filename> filsystemet som Linux gør. Direkte adgang
til kernen opnår i stedet med sysctl kald.
</para>

<para>
På FreeBSD kan man kun få lov at køre "su" kommandoen, hvis man er
medlem af gruppen "wheel".
</para>

</sect2>

</sect1>

<sect1 id="distro-freebsd-pakker">
<title>Installation af ekstra programmel</title>
<para>
Installere en ny pakke:
</para>
<screen>
pkg_add -r pakkenavn
</screen>
<para>
Med denne kommando kan man også opgradere en pakke der allerede er
installeret, hvis der findes en nyere version til den FreeBSD version
man kører. Man kan søge efter pakker der er til rådighed på <ulink
url="http://freebsd.org/ports">http://freebsd.org/ports</ulink>. Jeg har
ikke fundet en måde man kan søge på kommandolinien, som f.eks. debians
apt-cache search.
</para>

<para>
Man kan se info om installerede pakker med pkg_info, f.eks.
<command>pkg_info -a</command> (se alle installerede pakker),
<command>pkg_info postfix-2.0.15,1</command> (se info om postfix),
<command>pkg_info -W /usr/local/sbin/postfix</command> (hvilken pakke
hører filen til).
</para>

<sect2 id="distro-freebsd-update">
<title>Sikkerhedsupdateringer med freebsd-update</title>
<para>
Det er muligt at installere alle sikkerhedsopdateringer til FreeBSD på en
rimelig nem måde med programmet freebsd-update, hvis man kører en
standard stable version 4.7-RELEASE, 4.8-RELEASE eller 4.9-RELEASE.
</para>
<screen>
pkg_add -r freebsd-update
cp /usr/local/etc/freebsd-update.conf.sample /usr/local/etc/freebsd-update.conf
/usr/local/sbin/freebsd-update fetch
/usr/local/sbin/freebsd-update install
</screen>
<para>
For mere information: <command>man freebsd-update</command> eller <ulink
url="http://www.daemonology.net/freebsd-update/">http://www.daemonology.net/freebsd-update/</ulink>.
</para>
</sect2>

<sect2 id="distro-freebsd-cvsup">
<title>Opgradering af FreeBSD med cvsup</title>
<para>
Skal man opgradere hele FreeBSD, og ikke kun binære sikkerhedsrettelser
til de nævnte stable-versioner, er man nødt til at opgradere på den hårde måde.
</para>

<para>
Det kan ikke anbefales begynderen at forsøge dette, uden at have læst
manualen grundigt først. Man kan nemt komme til at lave sit system så
det ikke kan boote.
</para>

<para>
Ideen er at man henter source-koden til systemet såvel som
ports-collection ned på sin maskine ved hjælp af cvsup programmet.
Derefter kompilerer man det hele lokalt. FreeBSD er lavet så det er
"nemt", man skal stort set bare skrive <command>cvsup</command> og 
<command>make world</command>, så klarer
den resten af arbejdet selv. Men man skal helst vide hvad man gør, det
lykkedes i hvert fald mig at smadre både et stable og et unstable system
så de ikke kunne boote bagefter ;) Så gav jeg op, og skrev denne billige
forklaring i stedet for. Instruktioner kan findes i FreeBSD Handbook:
<ulink
url="http://www.freebsd.org/doc/en_US.ISO8859-1/books/handbook/">http://www.freebsd.org/doc/en_US.ISO8859-1/books/handbook/</ulink>.
</para>
</sect2>
</sect1>


<sect1 id="distro-freebsd-killer">
<title>Killer-feature</title>
<para>
FreeBSD's killer feature er nok driftsstabilitet. Filosofien er
"principle of least astonishment" dvs. "princippet om mindst mulig
overraskelse". Dvs. at tingene skal virke som folk forventer, der skal
ikke laves om medmindre der er en grund til det. Systemet er optimeret
til driftsstabilitet også under pres, frem for at være hurtigt ude med
fine nye features, og en stable version bliver ikke så hurtigt
"discontinued" mht. sikkerhedsrettelser som visse Linux-distributioner.
</para>


</sect1>


<sect1 id="distro-freebsd-vurdering">
<title>Samlet vurdering af FreeBSD</title>
<para>
Kun en tåbe frygter ikke make world ;)
</para>
<para>
FreeBSD er ikke nemt at installere for en begynder. Det hjælper meget
hvis man starter på en frisk maskine, og er heldig at ens hardware er
understøttet. Er det først installeret, er det hverken sværere eller
nemmere at bruge end Linux. Som systemadministrator er der en del
forskel fra Linux - om det ene eller det andet er bedre, er smag og
behag. FreeBSD's pakkesystem er brugbart, men det er ikke så smart
som debians apt.
</para>

<para>
Når man skal lidt videre med FreeBSD er det en god idé at læse i FreeBSD Handbook 
<ulink
url="http://www.freebsd.org/doc/en_US.ISO8859-1/books/handbook/">http://www.freebsd.org/doc/en_US.ISO8859-1/books/handbook/</ulink>.
Desuden kan man få hjælp i den danske BSD-brugergruppe 
<ulink url="http://www.bsd-dk.dk/">http://www.bsd-dk.dk/</ulink>.
</para>

<para>
Hvis man har mod på at lære, er FreeBSD et spændende og nyttigt system
at sætte sig ind i. 
Når man kommer lidt ned under overfladen er der reelt mange forskelle
fra Linux, man må lære før man bliver helt fortrolig med systemet.
</para>

</sect1>



</chapter>
