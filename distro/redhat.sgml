<!-- $Id$ -->
<chapter id="distro-redhat">
<title>Om Red Hat/Fedora</title>
<para>
Red Hat laves af et amerikansk firma der hedder Red Hat. Website: <ulink url="http:\\www.redhat.com">http:\\www.redhat.com</ulink>. Det kan downloades eller købes i en fin æske. Endnu.
</para>

<para>
Per 31. december 2003 holder Red Hat op med at sende rettelser ud til
alle tidligere Red Hat versioner end Red Hat 9. Den 1. april 2004 holder de
også op med Red Hat 9. I stedet er det meningen at desktop brugeren skal
benytte Fedora-distributionen, der vil være en slags fortsættelse af Red
Hat distribution. Red Hat vil fremover kun lave Red Hat Enterprise
server-distributionen som produkt, men Fedora skal fungere som deres
gratis-distribution og som udviklings- og testlaboratorium for deres
Enterprise Server produkt.  </para>

<para>
Fedoras hjemmeside er <ulink
url="http://fedora.redhat.com/">http://fedora.redhat.com/</ulink>.
Fedora projektet er åbent for at man kan deltage i udviklingen, og det
er meningen at der skal komme nye versioner flere gange om året. Fedora
ser nogenlunde som man forventede af en "Red Hat 10", og man kan
opgradere direkte fra Red Hat til Fedora.
</para>


<sect1 id="distro-redhat-maalgruppe">
<title>Hvem er målgruppen for Red Hat</title>
<para>
Red Hat anvendes til all round servere og desktop PC'er. Målgruppen er
både begyndere og eksperter, private og virksomheder. Med Fedora ændrer
firmaet Red Hat tilsyneladende deres kommercielle sigte så det
udelukkende er rettet mod servere. Det er dog sandsynligt at Fedora vil
blive brugt nogenlunde som den nuværende Red Hat distribution, i hvert
fald af dem der kører Red Hat i forvejen, da der ikke er den store
forskel.

</para>

<figure id="distro-redhat-figname" float="1">
<title>Red Hat logo</title>
<graphic fileref="shadowman-200.&magic;" scale="60"></graphic>
</figure>
<figure id="distro-fedora-figname" float="1">
<title>Fedora Hat logo</title>
<graphic fileref="gnome-splash.&magic;" scale="20"></graphic>
</figure>


</sect1>

<sect1 id="distro-redhat-installation">
<title>Installation</title>
<para>
Red Hat og Fedora kan installeres fra 3 installations-CD'er eller via netværk.
CD-installationen igangsættes ved at boote fra den første af de 3 cd'er.
ISO images kan downloades fra nettet, eller man kan endnu nå at købe Red
Hat i en færdig pakke med en fin manual.
Netværksinstallationen startes ved at lave en boot diskette eller en
boot cdrom - disse kan downloades fra et af de mange red hat mirrors.
Fedora er ikke ude på helt så mange mirrors endnu - se under mirrors på
deres hjemmeside. 
</para>

<para>
Installerer man fra CD får man en flot grafisk brugergrænseflade, som de
fleste kan klikke sig vej igennem. Installerer man via netværk, må man
nøjes med den "gamle" text mode udgave, som f.eks. ser ud som nedenfor.
Her navigerer man med "tabulator" tasten, og vælger
ting til og fra ved at trykke på space tasten.
</para>
<figure id="distro-redhat-config" float="1">
<title>Red Hat konfigurationsprogram</title>
<graphic fileref="redhat-config.&magic;" scale="60"></graphic>
</figure>


<para>
Red Hats installationsprogram er i de senere år blevet meget godt til at
hjælpe folk med at bibeholde en eksisterende Windows installation og
dual-boote. Man kan blot vælge at den ikke må slette eksisterende
non-linux partitioner, og så lade den partitionere automatisk.
</para>

<para>
Med Fedora er installationsproceduren er den samme som ved Red
Hat, blot lidt mere finpudset, bl.a. kan den finde ud af at lave grafisk
netværksinstallation, hvilket Red Hat ikke kan.
</para>

<para>
Red Hat giver problemer med installation på visse laptops, hvor den skal
have sjove kerne-options, dette er ikke særlig begyndervenligt. Det kan
også let forekomme at det er nødvendigt at skrive "lba32" i stedet for
"linear" i lilo.conf. Red Hat installationsprogrammet advarer om dette,
men gør det ikke automatisk. Dette er heller ikke en rar situation for
en begynder, da Linux så ikke kan boote før man har været inde og rette
op på fejlen, ved f.eks. at starte fra en diskette eller en cdrom.
</para>

<para>
Når Red Hat's installation virker - og det gør den som regel - er den
nem for begyndere. 
</para>

<para>
For eksperter kan Red Hat auto-installere via programmet "kickstart",
som kan svare på alle spørgsmålene under installationen for een, hvis
man har specificeret svarene i en ks.cfg fil. Der er også mulighed for
at lave ekstra ting efter installation ved hjælp af scripts. Det virker
ikke 100%, men det virker nok til at man kan spare en masse arbejde.
</para>

</sect1>

<sect1 id="distro-redhat-brug">
<title>Brugen af Red Hat/Fedora</title>
<para>
En fuld installation Red Hat 9 indeholder både KDE og GNOME, men de er
tilpasset Red Hats design og ser næsten ens ud. Nogle synes dette er et
stort fremskridt, andre er af den modsatte mening.  
</para>

<para>
RedHat indeholder de mest almindelige serverprogrammer - desværre har
man valgt sendmail i stedet for postfix, og wuftp er standard ftp
serveren. En ny "vsftp" (very secure ftp), der også følger med,  er et
muligt alternativ.

</para>
<para>
Som desktop er Red Hat ikke meget anderledes at bruge end alle andre
UNIX'er med KDE eller GNOME. OpenOffice følger med Red Hat 9.
</para>


<para>
Red Hat har nogle konfigurationsprogrammer, man hurtigt bliver afhængig
af - check "setup", "chkconfig", samt div. "redhat-config-" programmer.
</para>

<para>
Før i tiden havde Red Hat det nogenlunde brugbare Xconfigurator til at
konfigurere X med. Det har de ikke mere, det er erstattet af
"redhat-config-xfree86", som selv er X baseret. Dette er temmelig
irriterende. Jeg har aldrig set et Xconfig program der decideret var
godt, men Xconfigurator virkede sådan nogenlunde.
</para>

<para>
Red Hat 8 og 9 benytter tegnsættet UTF8, og printsystemet LPRng er
skiftet ud med CUPS. Det er dog stadig muligt at bruge det gamle tegnsæt
såvel som det gamle printsystem, hvis man ønsker det, og er ekspert nok
til at finde ud af hvordan ;) Red Hat sætter sig på en måde mellem to
stole hvad disse ting angår. De er ikke "bleeding edge" med på det nye
som f.eks. Mandrake, men de er heller ikke tilstrækkelig konservative
til at man umiddelbart tør opgradere sine servere eller sin klient-park,
før man har set, hvilke inkompatible nyheder de har med denne gang.
</para>

<para>
I Fedora satser man på at være mere "bleeding edge" - hvilket
måske nok flytter lidt på målgruppen i længden. Ellers er der ikke meget
froskel fra Red Hat 9.
</para>
</sect1>

<sect1 id="distro-redhat-pakker">
<title>Installation af ekstra programmel</title>
<para>
Red Hat/Fedora benytter RPM pakkesystemet. Ønsker man at installere et nyt
program, kan man ofte finde en RPM pakke med det, og i så fald er
installationen nem:
</para>
<para>
rpm -i fil.rpm
</para>

<para>
RPM giver mulighed for at afinstallere pakken igen:
</para>

<para>
rpm -e pakkenavn
</para>

<para>
Opgradere pakken med
</para>
<para>
rpm -U fil.rpm
</para>

<para>
samt for at få oplysninger om pakken, se "man rpm".
</para>

<para>
Sommetider afhænger en RPM pakke af andre RPM pakker eller af at
bestemte filer er til stede. I disse tilfælde vil rpmprogrammet komme
med en fejlmeddelelse når man prøver at installere pakken. Der vil stå
hvilken pakke eller hvilken fil man mangler, og så er det bare om at få
fat i den manglende RPM pakke og installere den først.
</para>

<para>
Det er naturligvis også muligt at installere almindelige tgz filer på
Red Hat. I så fald må man selv holde styr på afinstallation, opgradering
mv.
</para>

<sect2 id="distro-redhat-pakker-auto">
<title>Automatisk afhængigheds-håndtering</title>
<para>
Ovenfor er problemet med at den ene RPM pakke afhænger af den anden,
simplificeret lidt. I uheldige situationer afhænger den nye RPM pakke
flere andre RPM pakker, som hver især igen afhænger af andre pakker, og
på den måde kan det tage temmelig lang tid at finde alle de pakker der
skal til. For at gøre det endnu værre, skriver RPM ofte kun filnavnet og
ikke pakkenavnet. Så kan man gå i gang med at gætte på, hvilken pakke
der mon tilbyder denne fil. Den eneste måde jeg kender at finde ud af
det på, er ved at finde filen på en eksisterende Red Hat installation
hvor pakken allerede er installeret, og se hvilken RPM den tilhører.
</para>

<para>
Systemer som Debian og Madrake tilbyder en meget mere elegant håndtering
af afhængigheder. De har en overbygning til deres pakkesystem, som tager
sig af afhængigheder - Debians hedder "apt", imens Mandrakes hedder
"urpmi".
</para>

<para>
Apt til RedHat og Fedora kan downloades på:
<ulink url="http://ayo.freshrpms.net/">http://ayo.freshrpms.net/</ulink>. 
</para>

<para>
Source-rpm'en til Urpmi fra Mandrake kan installeres på Red Hat og
gen-bygges.
</para>
</sect2>

</sect1>


<sect1 id="distro-redhat-killer">
<title>Killer-feature</title>
<para>
Det særlige ved Red Hat og nu Fedora er, at den er en af dem, de andre
distributioner bliver sammelignet med. Derfor er det svært at finde
noget særligt ved RedHat. Når nogen skal forklare det særlige ved en eller
andet distro, er det ofte de ting den kan, som RedHat ikke kan, der
lægges vægt på. Så vi kan placere Red Hat i midten, som en slags
reference-distribution. Måske vil Fedora efterhånden skille sig mere ud.
</para>

<para>
Skal vi finde en særlig killer feature ved Red Hat, er det nok at den er
meget udbredt. Dette gør det let at få hjælp til installation og til
alle de spørgsmål, der opstår under brugen af systemet. Oplever man et
problem i Red Hat under nogenlunde normal brug, er der gode chancer for
at google kan finde nogen, der har haft det samme problem før.
</para>

<para>
Selv de mere mystiske problemer kan man ofte finde hjælp til i Red Hat's
egne fora eller i deres bugzilla database (som desværre er meget
kompleks at finde rundt i). Det er svært at vide om dette bevares i
Fedora-projektet. En kortere levetid på en udgivelse kan tænkes at have
en negativ indflydelse på hvor underlige problemer man kan finde
løsninger på - hvis standard svaret er "opgrader".
</para>
</sect1>


<sect1 id="distro-redhat-vurdering">
<title>Samlet vurdering af Red Hat/Fedora</title>
<para>
Red Hat eller Fedora er et fint system at gå i gang med første gang man
prøver Linux.  Det er rimelig nemt, og man kan få den hjælp man har brug
for. Red Hat/Fedora er ikke det eneste rigtige valg, men ikke desto mindre et
udemærket valg, uanset om man vil lege med server eller desktop.
</para>

<para>
Efterhånden som ens indsigt bliver lidt større vil man støde ind i ting,
som Red Hat ikke kan. F.eks. mangler et apt/urpmi lignende system, og
Red Hat kører ikke med standard kerner, men har brugt masser af Red Hat
pacthes. Når man når til at stille sådanne krav, kan man vælge at skifte
væk fra Red Hat til en distro, der passer bedre til ens ønsker,
medmindre Fedora viser sig bedre her.
</para>

<para>
Eller man kan vælge at blive på Red Hat og foretage de modifikationer
der skal til for at systemet lever op til ens krav, f.eks. installere
apt eller kompilere sin egen kerne.
</para>
</sect1>


</chapter>
