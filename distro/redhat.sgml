<!-- $Id$ -->
<chapter id="distro-redhat">
<title>Red Hat/Fedora</title>
<indexterm><primary>Red Hat</primary></indexterm>
<indexterm><primary>distribution</primary><secondary>Red Hat</secondary></indexterm>
<indexterm><primary>Fedora</primary></indexterm>
<indexterm><primary>distribution</primary><secondary>Fedora</secondary></indexterm>

<para>
Red Hat laves af et amerikansk firma der hedder Red Hat. 
Website: <ulink url="http://www.redhat.com/">http://www.redhat.com/</ulink>. 
Det kan downloades eller købes i en fin æske. Endnu.
</para>

<para>
Per 31. december 2003 holder Red Hat op med at sende rettelser ud til
alle tidligere Red Hat versioner end Red Hat 9. Den 1. april 2004 holder de
også op med Red Hat 9. I stedet er det meningen at desktop brugeren skal
benytte Fedora-distributionen, der vil være en slags fortsættelse af Red
Hats standarddistribution. Red Hat vil fremover kun lave Red Hat Enterprise
server-distributionen som produkt, men Fedora skal fungere som deres
gratis-distribution og som udviklings- og testlaboratorium for deres
Enterprise Server produkt.  </para>

<para>
Fedoras hjemmeside er <ulink
url="http://fedora.redhat.com/">http://fedora.redhat.com/</ulink>.
Fedora projektet er åbent for at man kan deltage i udviklingen, og det
er meningen at der skal komme nye versioner flere gange om året. Fedora
ser ud nogenlunde som man forventede af en "Red Hat 10". Der er ikke
ændret ret meget, og man kan opgradere direkte fra Red Hat til Fedora.
</para>

 <sect1 id="distro-redhat-maalgruppe">
  <title>Målgruppe</title>

  <indexterm>
   <primary>målgruppe</primary>
   <secondary>for Red Hat Linux</secondary>
  </indexterm>

  <indexterm>
   <primary>målgruppe</primary>
   <secondary>for Fedora</secondary>
  </indexterm>

<para>
Red Hat anvendes til all round servere og desktop PC'er. Målgruppen er
både begyndere og eksperter, private og virksomheder. Med Fedora ændrer
firmaet Red Hat tilsyneladende deres kommercielle sigte så det
udelukkende er rettet mod "enterprise-brug", dvs. firma-brug. 
Det er dog sandsynligt at Fedora, i hvert fald til at starte med, vil
blive brugt nogenlunde som den nuværende Red Hat distribution, da der
ikke er den store forskel.
</para>

<figure id="distro-redhat-figname" float="1">
<title>Red Hat logo</title>
<graphic fileref="shadowman-200.&magic;" scale="60"></graphic>
</figure>
<figure id="distro-fedora-figname" float="1">
<title>Fedora Hat logo</title>
<graphic fileref="fedora.&magic;" scale="20"></graphic>
</figure>


</sect1>

 <sect1 id="distro-redhat-installation">
  <title>Installation</title>

  <indexterm>
   <primary>installation</primary>
   <secondary>af Red Hat</secondary>
  </indexterm>

  <indexterm>
   <primary>installation</primary>
   <secondary>af Fedora</secondary>
  </indexterm>

<para>
Red Hat og Fedora kan installeres fra 3 installations-CD'er eller via netværk.
CD-installationen igangsættes ved at boote fra den første af de 3 cd'er.
ISO images kan downloades fra nettet. Man kan endnu nå at købe Red
Hat i en færdig pakke med en fin manual, men det kan næsten ikke betale
sig nu hvor Fedora er kommet, og Red Hat 9 er forældet.
Netværksinstallationen startes ved at lave en boot diskette eller en
boot cdrom - disse kan downloades fra et af de mange Red Hat mirrors.
Fedora er ikke ude på helt så mange mirrors endnu, men de findes - se
under mirrors på deres hjemmeside. 
</para>

<para>
Installerer man Red Hat fra CD får man en flot grafisk
brugergrænseflade, som de fleste kan klikke sig vej igennem. Installerer
man via netværk, må man nøjes med den "gamle" text mode udgave, som
f.eks. ser ud som nedenfor.  Her navigerer man med "tabulator" tasten,
og vælger ting til og fra ved at trykke på space tasten.
</para>
<figure id="distro-redhat-config" float="1">
<title>Red Hat opsætningsprogram</title>
<graphic fileref="redhat-config.&magic;" scale="60"></graphic>
</figure>

<para>
Med Fedora er installationsproceduren er den samme som ved Red
Hat, blot lidt mere finpudset, bl.a. kan den finde ud af at lave grafisk
netværksinstallation, hvilket Red Hat ikke kan.
</para>

<para>
Red Hats (nu Fedoras) installationsprogram er i de senere år blevet
meget godt til at hjælpe folk med at bibeholde en eksisterende Windows
installation og dual-boote. Man kan blot vælge at den ikke må slette
eksisterende non-linux partitioner, og så lade den partitionere
automatisk.  </para>


<para>
Red Hat giver problemer med installation på visse laptops, hvor den skal
have sjove kerne-options, dette er ikke særlig begyndervenligt. Det kan
også let forekomme at det er nødvendigt at skrive "lba32" i stedet for
"linear" i lilo.conf. Red Hat installationsprogrammet advarer om dette,
men gør det ikke automatisk. Dette er heller ikke en rar situation for
en begynder, da Linux så ikke kan boote før man har været inde og rette
op på fejlen, ved f.eks. at starte fra en diskette eller en cdrom. Jeg
har ikke erfaring nok med Fedora til at vide om dette er blevet bedre.
</para>

<para>
Når Red Hat's installation virker - og det gør den som regel - er den
nem for begyndere. 
</para>

<para>
For eksperter kan Red Hat/Fedora auto-installere via programmet "kickstart",
som kan svare på alle spørgsmålene under installationen for een, hvis
man har specificeret svarene i en ks.cfg fil. Der er også mulighed for
at lave ekstra ting efter installation ved hjælp af scripts. Det virker
ikke 100%, men det virker nok til at man kan spare en masse arbejde.
</para>

</sect1>

<sect1 id="distro-redhat-brug">
<title>Brugen af Red Hat/Fedora</title>
<para>
En fuld installation Red Hat 9 eller Fedora indeholder både KDE og
GNOME, men de er tilpasset Red Hats design og ser næsten ens ud. Nogle
synes dette er et stort fremskridt, andre er af den modsatte opfattelse.  
</para>

<para>
Red Hat indeholder de mest almindelige serverprogrammer - desværre har
man valgt sendmail i stedet for postfix, og wuftp er standard ftp
serveren. En ny "vsftp" (very secure ftp), der også følger med,  er et
muligt alternativ. Wuftp er tilsyneladende røget ud af Fedora.
</para>

<para>
Som desktop er Red Hat/Fedora ikke meget anderledes at bruge end alle andre
UNIX'er med KDE eller GNOME. OpenOffice.org følger med Red Hat 9 og Fedora.
</para>


<para>
Red Hat har nogle opsætningsprogrammer, man hurtigt bliver afhængig
af - check "setup", "chkconfig", samt div. "redhat-config-" programmer.
Ja, de hedder stadig det samme i Fedora.
</para>

<para>
Red Hats gamle Xconfigurator program er erstattet af
"redhat-config-xfree86", som er X baseret.
</para>

<para>
Fra Red Hat 8 begyndte Red Hat at benytte tegnsættet UTF8, og
printsystemet LPRng blev skiftet ud med CUPS. Red Hat sætter sig på en
måde mellem to stole hvad disse ting angår. De er ikke "bleeding edge"
med på det nye som f.eks. Mandrake, men de er heller ikke tilstrækkelig
konservative til at man umiddelbart tør opgradere sine servere eller sin
klient-park, før man har set, hvilke inkompatible nyheder de har med
denne gang.  </para>

<para>
I Fedora satser man på at være mere "bleeding edge" - hvilket
måske nok flytter lidt på målgruppen i længden. Ellers er der ikke meget
forskel fra Red Hat 9.
</para>
</sect1>

<sect1 id="distro-redhat-pakker">
<title>Installation af ekstra programmel</title>
<para>
Red Hat/Fedora benytter RPM pakkesystemet. &Oslash;nsker man at installere et nyt
program, kan man ofte finde en RPM pakke med det, og i så fald er
installationen nem:
</para>

<screen>
rpm -i fil.rpm
</screen>

<para>
RPM giver mulighed for at afinstallere pakken igen:
</para>

<screen>
rpm -e pakkenavn
</screen>

<para>
Opgradere pakken med
</para>

<screen>
rpm -U fil.rpm
</screen>

<para>
samt for at få oplysninger om pakken, se <command>man rpm</command>.
</para>

<para>
Sommetider afhænger en RPM pakke af andre RPM pakker eller af at
bestemte filer er til stede. I disse tilfælde vil rpm-programmet komme
med en fejlmeddelelse når man prøver at installere pakken. Der vil stå
hvilken pakke eller hvilken fil man mangler, og så er det bare om at få
fat i den manglende RPM pakke og installere den først.
</para>

<para>
Det er naturligvis også muligt at installere almindelige tgz filer. I så
fald må man selv holde styr på afinstallation, opgradering mv.
</para>

<sect2 id="distro-redhat-pakker-auto">
<title>Automatisk afhængigheds-håndtering</title>
<para>
Ovenfor er problemet med at den ene RPM pakke afhænger af den anden,
simplificeret lidt. I uheldige situationer afhænger den nye RPM pakke
flere andre RPM pakker, som hver især igen afhænger af andre pakker, og
på den måde kan det tage temmelig lang tid at finde alle de pakker der
skal til. For at gøre det endnu værre, skriver RPM ofte kun filnavnet og
ikke pakkenavnet. Så kan man gå i gang med at gætte på, hvilken pakke
der mon tilbyder denne fil. En måde at finde ud af
det på, er ved at finde filen på en eksisterende Red Hat installation
hvor pakken allerede er installeret, og se hvilken RPM den tilhører.
En anden vej er at anvende <ulink url="http://rpmfind.net">http://rpmfind.net</ulink>,
hvor man kan finde masser af præ-oversatte programpakker.
</para>

<para>
Systemer som Debian og Mandrake tilbyder en meget mere elegant håndtering
af afhængigheder. De har en overbygning til deres pakkesystem, som tager
sig af afhængigheder - Debians hedder "apt", imens Mandrakes hedder
"urpmi".
</para>

<para>
Apt til Red Hat og Fedora kan downloades på:
<ulink url="http://ayo.freshrpms.net/">http://ayo.freshrpms.net/</ulink>. 
</para>

<para>
Source-rpm'en til Urpmi fra Mandrake kan installeres på Red Hat og
gen-bygges.
</para>
</sect2>

</sect1>


<sect1 id="distro-redhat-killer">
<title>Killer-feature</title>
<para>
Det særlige ved Red Hat er, at den er en af dem, de andre
distributioner bliver sammenlignet med. Derfor er det svært at finde
noget særligt ved Red Hat. Når nogen skal forklare det særlige ved en eller
andet distro, er det ofte de ting den kan, som Red Hat ikke kan, der
lægges vægt på. Så vi kan placere Red Hat i midten, som en slags
reference-distribution. Måske vil Fedora efterhånden skille sig mere ud.
</para>

<para>
Skal vi finde en særlig killer feature ved Red Hat, er det nok at den er
meget udbredt. Dette gør det let at få hjælp til installation og til
alle de spørgsmål, der opstår under brugen af systemet. Oplever man et
problem i Red Hat under nogenlunde normal brug, er der gode chancer for
at google kan finde nogen, der har haft det samme problem før.
</para>

<para>
Selv de mere mystiske problemer kan man ofte finde hjælp til i Red Hat's
egne fora eller i deres bugzilla database (som desværre er meget
kompleks at finde rundt i). Jeg ved ikke om dette bevares i
Fedora-projektet. En kortere levetid på en udgivelse kan tænkes at have
en negativ indflydelse på hvor underlige problemer man kan finde
løsninger på - hvis standard svaret er "opgradér".
</para>
</sect1>


<sect1 id="distro-redhat-vurdering">
<title>Samlet vurdering af Red Hat/Fedora</title>
<para>
Red Hat/Fedora er et fint system at gå i gang med første gang man
prøver Linux.  Det er rimelig nemt, og man kan få den hjælp man har brug
for. Red Hat/Fedora er ikke det eneste rigtige valg, men ikke desto mindre et
glimrende valg, uanset om man vil lege med server eller skrivebordssystem.
</para>

<para>
Efterhånden som ens indsigt bliver lidt større vil man støde ind i ting,
som Red Hat ikke kan. F.eks. mangler et apt/urpmi lignende system, og
Red Hat kører ikke med standard kerner, men har brugt masser af Red Hat
pacthes. Når man når til at stille sådanne krav, kan man vælge at skifte
væk fra Red Hat til en distro, der passer bedre til ens ønsker, eller
man kan vælge at blive på Red Hat og foretage de modifikationer der skal
til for at systemet lever op til ens krav, f.eks. installere
apt eller oversætte sin egen kerne.
Medmindre Fedora viser sig at være bedre her.
</para>
</sect1>


</chapter>
