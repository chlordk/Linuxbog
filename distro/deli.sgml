<chapter id="distro-delilinux">
<title>DeLi Linux</title>
<indexterm><primary>DeLi Linux</primary></indexterm>
<indexterm><primary>distribution</primary><secondary>DeLi Linux</secondary></indexterm>

<sect1 id="deli-intro">
<title>Hvad er DeLi Linux</title>

<para>
DeLi står for 'Desktop Light', og henviser til at DeLi Linux er en
Linux variant der er specielt designet til at køre på små systemer. 
I følge projektets <ulink
url="http://delilinux.berlios.de">hjemmeside</ulink> er testmaskinen
en bærbar 486 med 16 MB ram.
</para>

<para>
For at få systemet til at køre på så små maskiner som målet er, har
man valgt programmer derefter. Det betyder bl.a. at DeLi Linux kommer
med en 2.2.25 kerne og XFree86 version 3.3.6. Af kontorprogrammer
er der <ulink url="http://siag.nu/">
Siag Office</ulink>, som browser er der Dillo.
</para>

<para>
For de interesserede kan det oplyses at DeLi Linux er baseret på
slackware 7.1, og en videreudvikling af et tidligere (nu dødt) projekt
med samme mål.
</para>

<para>
DeLi Linux eksisterer kun i en beta-udgave.
</para>

</sect1>

 <sect1 id="distro-deli-maalgruppe">
  <title>Målgruppe</title>

  <indexterm>
   <primary>målgruppe</primary>
   <secondary>for DeLi Linux</secondary>
  </indexterm>

  <para>
   ?
  </para>
 </sect1>

 <sect1 id="deli-installation">
  <title>Installation</title>

  <indexterm>
   <primary>installation</primary>
   <secondary>af DeLi Linux</secondary>
  </indexterm>

<para>
For at kunne installere DeLi Linux skal man hente to disketter.
Herudover skal man som minimum hente filen
<filename>delibase.tgz</filename>. Jeg vil anbefale at man derudover
henter alt hvad der ligger i
<filename>ftp://ftp.berlios.de/pub/delilinux/deli</filename> og lægger
det katalog på en cd sammen med <filename>delibase.tgz</filename>.
</para>

<para>
Man booter med den første diskette i drevet, og skifter når man bliver
bedt om det. Her stødte jeg på det første problem. Der var fejl på den
diskette jeg havde brugt som root-disk, så jeg lavede en ny som en
anden maskine, og skiftede diskette og trykkede så
<literal>ENTER</literal> som der stod. Det fik imidlertid kernen til
at oops'e, så jeg var nødt til at begynde forfra.
</para>

<para>
Når man har fået indlæst root-disken kommer der først en velkomstskærm
med nogle oplysninger om hvad man skal gøre, og besked på at man skal
logge ind som <literal>root</literal>, der er ingen adgangskode. Når
man har gjort det har man en root-prompt.
</para>

<para>
På skærmen bliver man så opfordret til at partionere sin disk med
<command>cfdisk</command>, hvis man altså ikke har passende
partitioner i forvejen. Hvis man (som jeg) foretrækker
<command>fdisk</command> i stedet for <command>cfdisk</command> er den
der (heldigvis) også.
</para>

<para>
Når man har partitioneret sin disk passende, skal man køre
<command>deliinstall</command>. Det første spørgsmål man får stillet
er hvilken tastaturopsætning man vil have indlæst. På listen over
mulighed står der bl.a. <filename>dk-latin1.map.gz</filename>, men
hvis man indtaster det, prøver den ganske vist også at indlæse det,
men der kommer hurtigt en <literal>parse error</literal>. Det lidt
dårligere valg <filename>dk.map.gz</filename> virker heller ikke.
Herefter får man at vide at installationsprogrammet er en
alpha-udgave, og bliver spurgt om man vil fortsætte eller hellere
prøve at installere manuelt, hvilket der er nogle få anvisninger om
hvordan man gør.
</para>

<para>
Hvis man vælger at prøve installationsprogrammet, bliver man først
spurgt om hvilken partition man vil installere på, og når man har
svaret på det, laver den et filsystem på partitionen.
</para>

<para>
Når den er færdig med det, vil den have fat i
<filename>delibase.tgz</filename>. Den skal ligge i rod-kataloget på
en partition der på en eller anden måde er gjort tilgængelig. Det står
der ikke noget om i installationsvejledningen på hjemmesiden! 
Installationsprogramet tilbyder er at scanne efter cd-rom-drev, og i
vejledningsteksen på skærmen står der noget om DOS-filsystemer, så jeg
vil gætte på at mulighederne er filen på en cd (det er ikke en
iso-fil!) eller i roden på en partition med enten Linux eller et
microsoft-system der benytter (v)fat.
</para>

<para>
Når installationsprogrammet har fundet
<filename>delibase.tgz</filename> pakker det filen ud. Herefter kommer
der farver på! Det første man skal vælge er hvilken partition man vil
bruge som root-partition. Hvis man har flere partitioner med type 83
(heksadecimalt - Linux native) får man mulighed for også at
montere dem.
Herefter får man at vide hvordan ens <filename>/etc/fstab</filename>
vil komme til at se ud.
</para>

<para>
Herefter skal man vælge hvilken partition man vil benytte til swap.
<!-- Tror jeg, jeg lavede ikke nogen swappartition -->
</para>

<para>
Hvis man har (v)fat(32)- eller hpfs-partition på diskene får man
mulighed for at montere dem.
</para>

<para>
Dernæst får man igen mulighed for at vælge tastaturopsætning, denne
gang kan man godt vælge <filename>dk-latin1</filename>.
Valget har dog ingen betydning for resten af installationsforløbet.
</para>

<para>
Efter at have angivet en adgangskode for <literal>root</literal>, og
sprog (via koder &ndash; vælg <literal>da</literal> for dansk), skal
man sætte lilo op.
</para>

<para>
Herefter er installationen afsluttet.
</para>

</sect1>

 <sect1 id="deli-ibrugtagning">
  <title>At tage DeLi Linux i brug</title>

  <indexterm>
   <primary>ibrugtagning</primary>
   <secondary>af DeLi Linux</secondary>
  </indexterm>

<para>
Når man booter og logger ind som <literal>root</literal>, får man at
vide at man kan bruge <command>delihelp</command> til at få hjælp til
at komme videre.
</para>

<para>
Til opsætning af netværk er der en program der hedder
<command>netconfig</command>, det er ganske nemt at bruge, men det kan
kun bruges til at konfigurere eth0.
Netværksopsætningen bliver gemt i opstartskriptet
<filename>/etc/rc.d/rc.inet1</filename>. Første gang du kører
<command>netconfig</command>, kan dette skript køres for at
aktivere netværket, hvis man efterfølgende bruger
<command>netconfig</command> til at ændre opsætningen, skal man selv
finde ud af at deaktivere netværket først.
</para>

<para>
Udover den begrænsede mængde programmer der installeres som standard
ligger der nogle stykker i
<filename>ftp://ftp.berlios.de/pub/delilinux/deli</filename>, som man
kan hente med <command>ftp</command> eller <command>lynx</command>,
hvis man altså ikke sørgede for at hente dem og lægge dem på en cd.
</para>

<para>
Programmerne ligger i <filename>.tgz</filename>-filer og kan
installeres med <command>tar</command>. Hver
<filename>.tgz</filename>-fil har en tilhørende
<filename>.txt</filename>-fil der indeholder en kort beskrivelse. 
Der er også programmet <command>pkgtool</command>, men det eneste jeg
fik det til, var at tage pakkerne og en efter en spørge mig om jeg
ville installere den. Uden at vise beskrivelsen og uden nogle mulighed
for at vide om der var alternativer. Det værste er dog at der ikke er
nogen afhængighedsstyring, det lykkedes mig således at installere
<command>gtksee</command> under at have installeret
<literal>GTK+</literal>. 
</para>

<para>
Nogle programmer skal man efter installationen selv finde ud at
konfigurere. Et eksempel er X, hvor man f.eks. kan benytte
<command>xf86config</command>, et tekstbaseret værktøj der kræver at
man ved en del om sin hardware, eller <command>XF86Setup</command> et
grafisk program der måske virker lidt lettere at gå til.
</para>

<para>
Andre programmer såsom IceWM, viser sig at komme pænt konfigurerede
med en menu med hvor DeLi Linux' programmer er indsat.
</para>

<para>
Som standard giver <command>startx</command> tre
<command>xterm</command>'er og en xclock kørende under
<command>twm</command>, hvis man vil ændre på det skal man lave sig en
<filename>.xinitrc</filename>-fil der indeholder de kommandoer man vil
have udført. Følgende kan f.eks. bruges til at starte en enkelt
<command>xterm</command> placeret i øverste venstre hjørne af skærmen
og <command>IceWM</command>: 
<programlisting>
xterm -geometry +2+2 &
icewm
</programlisting>
</para>

</sect1>

<sect1 id="deli-irritation">
<title>Irritationsmomenter</title>

<para>
Da jeg generelt foretrækker swapfiler fremfor swappartitioner og fordi
jeg vurderede at jeg med 96MB ram i testmaskinen ikke ville få behov
for swap,  valgte jeg at undlade at bruge diskplads på en
swappartition. Alligevel får jeg under opstart følgende
fejlmeddelelse:
<screen>
swapon: /dev/hdb2: Device not configured
</screen>
</para>

<para>
En anden fejlmeddelse man får under opstarten er:
<screen>
/sbin/ldconfig: warning: can't open /usr/lib/liba2ps.so.1 (No such file or direc
tory), skipping
</screen>
</para>

</sect1>

<sect1 id="deli-brug">
<title>DeLi Linux i brug</title>

<figure id="deli_dillo" float="1">
<title>Dillo kørende under DeLi Linux</title>
<graphic fileref="deli_dillo1.&magic;"  scale="60"></graphic>
</figure>

<para>
Der er ikke mange programmer at vælge mellem, men dem der er passer
godt til små maskiner. Dillo havde ingen problemer med de hjemmesider
jeg prøvede at besøge. Siag office består af to programmer Pathetic
writer og siag spreadsheet (regneark). Begge dele kan
det mest nødvendige, men virker lidt klodsede.
</para>

<figure id="deli_siag" float="1">
<title>Siag Office kørende under DeLi Linux</title>
<graphic fileref="deli_siag.&magic;"  scale="60"></graphic>
</figure>

<para>
Der er flere ting der gør DeLi Linux til en blandet fornøjelse
fra en systemadministrators synspunkt.
</para>

<para>
Runlevel-begrebet er sat stort set ud af kraft. Det er
<emphasis>det</emphasis> (for der er kun ét) samme skript der bliver
kørt i runlevel 2,3,4 og 5.
</para>

<para>
På en helt ren installation kan man af uransaglige årsager finder
opsætningsfiler til samba, NIS, NFS og flere andre ting der ikke
er installeret. Ikke en ting jeg finder særligt betryggende. 
</para>

</sect1>

<sect1 id="deli-konklusion">
<title>Konklusion</title>

<para>
DeLi Linux er en glimrende idé, men det trænger til en meget kærlig
hånd, specielt installationsvejledningen og -programmet.
</para>

<para>
Hvis man ved nok om Linux og diverse programmer til at få installeret
og konfigureret DeLi Linux, vil jeg gætte på at man på den halve tid
kunne have installeret de samme programmer på næsten enhver anden
distribution, og dermed have opnået et resultat der kører ligeså godt
på en gammel maskine. Den eneste fordel DeLi Linux således har frem
for så mange andre distributioner er en installationsprogram der
kræver mindre hardware.
</para>

</sect1>

</chapter>

