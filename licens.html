<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/REC-html40/loose.dtd">
<HTML>
<HEAD>
   <TITLE>Åben dokumentlicens (ÅDL)</TITLE>
<LINK REL="STYLESHEET" HREF="/style/sslug.css" TYPE="text/css">
</HEAD>
<BODY>
<!--#include virtual="/includes/top.html" -->
<!-- Text start -->

<H1 align="center">Åben dokumentlicens (ÅDL)</h1>

<h3>Version 0.91 (20. december 2001)</h3>
<h3>Forfatter: Jacob Nordfalk &lt;nordfalk@mobilixnet.dk&gt;</h3>

<hr>

<h3>1. Kopiering og distribution af værket i uændret form</h3>

Du må frit kopiere dette værk uændret og distribuere det på 
ethvert medium, forudsat at du sammen med hver kopi bibeholder 
denne licens og en henvisning til værkets kilde.
<p>
Du kan vælge at kræve penge for kopiering og distribution af 
indholdet, for undervisning i indholdet, for brugerstøtte og 
garantier i forbindelse med indholdet.
Hvis du videregiver værket til andre, har du pligt til at se 
til, at du selv eller andre giver gratis elektronisk adgang 
til indholdet via internettet og at der i hver kopi tydeligt 
angives, hvordan en elektronisk udgave - i et åbent redigérbart 
format - af indholdet kan hentes.

<hr>


<h3>2. Ændring af indholdet</h3>

Du må gerne ændre i dette værk eller dele af det (og dermed lave
et nyt værk baseret på dette værk) og distribuere det som nævnt 
ovenfor, forudsat at du opfylder alle følgende krav:
<ul>
<li>a) Du skal sørge for at det nye værk indeholder en tydelig 
anmærkning om at du ændrede det, hvad du ændrede og datoen for 
ændringerne.</li>
<li>b) Det skal være omfattet af samme rettigheder og betingelser 
("licens"), som det oprindelige værk.</li>
</ul>

Alternativt kan det nye værk bære almindelig ophavsretlig
beskyttelse, forudsat at samtlige dele, der oprindeligt stammer fra
dette værk, tydeligt er markeret (f.eks i sidefoden på hver side) 
som værende under denne licens, og at licensen følges for disse
dele af værket, herunder at der gives gratis elektronisk adgang 
som nævnt under afsnittet om kopiering og distribution.

<hr>

<h3>3. Pligter</h3>

Enhver anvendelse, kopiering eller distribuering betragtes som en
accept af denne licens og dens betingelser. Ved overtrædelse af
licensbetingelserne, vil almindelig ophavsretlig beskyttelse være
gældende for hele værket og vil dermed gøre person eller personer
erstatningspligtige for enhver uautoriseret anvendelse.

<hr>

<h3>4. Garanti</h3>

Indholdet leveres "som det er", uden nogen form for garanti for
købs-, brugs- eller nytteværdi, medmindre der er givet en særskilt
skriftlig garanti herom.

<hr>


<!-- Text slut -->
<!--#include virtual="/includes/bottom.html" -->
<!-- Husk din email-adresse: -->
<center><p>Denne side vedligeholdes af Peter Toft 
(&lt;<A HREF="mailto:pto@sslug.dk">pto@sslug.dk</a>&gt;)</p>
</center>
</BODY>
</HTML>
