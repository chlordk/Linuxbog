<preface id="sikkerhed-forord">
<title>Forord</title>

<para>
Dette er en bog samlet ud fra en serie på 6 artikler om sikkerhed på
Linux, som kan findes på
<ulink url="http://www.sslug.dk/artikler/Linux_sikkerhed">http://www.sslug.dk/artikler/Linux_sikkerhed</ulink>.
</para>


<para>
For få år siden var computersikkerhed et emne, de færreste behøvede at
tænke på. Med den hastigt voksende udbredelse af internettet i dag er det
et område, man ikke længere kan tillade sig at overse. Flere 
og flere computere kobles til internettet eller et lokalnet, og kan 
let blive ofre for ødelæggende indbrud, aflytning mm. Sikkerhed er for
mange et emne, de ved, at de burde tænke på, men de finder det svært 
at komme i gang med at lære et så komplekst område. 
Da sikkerhed er et meget stort område, ved man ikke rigtig, hvor man 
skal starte, og det virker meget svært i begyndelsen. 
På internettet er der mange informationer at finde, men de findes spredt rundt
omkring, og det er ikke altid let at forstå, hvor de enkelte "brikker" 
passer ind i det store puslespil.  
</para>

<para>
Vi skriver disse artikler i håb om at hjælpe andre i gang med emnet, som 
er både spændende og til at forstå, når man først kommer i gang. Selvom
du ikke lige nu har brug for at lære om sikkerhed, kan du alligevel være 
interesseret i at læse videre, idet du kommer til at lære hvor meget, din 
Linux-maskine kan på et netværk, og hvordan det kontrolleres. 
</para>

<sect1 id="sikkerhed-linuxbog-serien">
&sikkerhed-bogoversigt;
</sect1>

<sect1 id="sikkerhed-Ophavsret">
&sikkerhed-ophavsret;
</sect1>


<sect1 id="sikkerhed-oversigt">
<title>Oversigt over bogen</title>

<itemizedlist mark="bullet">
<listitem><para>1. Introduktion til sikkerhed (<xref linkend="sikkerhed-introduktion"/>). 
</para>
<para>I dette kapitel ser vi nærmere på, hvordan 
Linuxverdenen behandler sikkerhedsproblemer. Vi ser også på hvilke typer
trusler, der findes, og nærmere på, hvor udsat dit system er for trusler
imod sikkerheden.
</para></listitem>

<listitem><para>2. Services - at slå services fra og 
begrænse adgang (<xref linkend="services"/>).
</para>
<para>Hvis du har installeret en standard Linuxmaskine, kan der allerede 
være mange services åbne for dit netværk. Dette kan give en form for 
adgang til maskinen fra nettet, f.eks. SMTP. 
Disse udgør en potientiel risiko. På de fleste systemer er det ikke alle 
disse services, som behøver at være åbne.
</para></listitem>

<listitem><para>3. Root access - hvem, hvordan og
hvorfor ikke? (<xref linkend="root-access"/>).
</para>
<para>
På Linux findes en speciel bruger, "root", som har ubegrænset adgang 
til hele maskinen, herunder adgang til at ødelægge alt. Vi ser på 
hvordan og hvornår, du skal anvende root kontoen, nemlig kun når det 
er nødvendigt. Vi ser desuden på programmer, der kører med root 
rettigheder.
</para></listitem>

<listitem><para>4. Remote login og netværksaflytning 
(<xref linkend="remote-login"/>)
</para>

<para>En Linuxmaskine er født til at kommunikere via netværk. Problemet er
bare, at de fleste af de programmer, man anvender, er designet med henblik
på stabilitet og ikke sikkerhed. Derfor ser vi bl.a. på problemer med 
telnet og ftp, og hvordan du kan installere og anvende sikre alternativer
såsom ssh (secure shell).
</para></listitem>

<listitem><para>5. Systemovervågning, læsning af log-filer 
(<xref linkend="filtjek"/>)
</para>

<para>
Hvordan opdager du, hvis der har været nogen inde på Linuxmaskinen og
lave slemme ting bag din ryg? Vi ser på måder at
kunne læse mange af Linuxsystemets log-filer effektivt, og hvordan du
sikrer dig, at systemfiler ikke er ændrede.
</para></listitem>

<listitem><para>6. Firewall (<xref linkend="Linux-firewalling"/>)
</para>

<para>
 Er dit netværk koblet til internettet, bør du beskytte det med en firewall
 (eng. firewall). Vi vil se på, hvad en firewall er, hvilke værktøjer du har
 til rådighed og hvordan firewallen kan sættes op.
</para></listitem>
</itemizedlist>
</sect1>


<sect1 id="hvem-er-vi">
<title>Hvem er vi?</title>



<para>
Forfatterene til denne bog er begge interesserede Linux-brugere.
Vi har ikke beskæftiget os specielt med netværkssikkerhed før, men 
mente, at vi burde vide mere om det. Vi har sat os ind i emnet efter 
bedste evne i processen med at skrive disse artikler, og vi vil gerne have 
hjælp og rettelser fra læserne til at gøre artiklerne endnu bedre.
Vi håber derfor, at eventuelle fejl er blevet opdaget og rettet før du læser
dette, og at vi på trods af manglende ekspertise og erfaring på
området kan beskrive de udvalgte områder korrekt. 
</para>


<figure id="sikkerhed-pto-fig" float="1">
<title>Peter Toft</title>
<graphic fileref="pto.&magic;"  scale="40"></graphic>
</figure>  

<figure id="sikkerhed-hanne-fig" float="1">
<title>Hanne Munkholm</title>
<graphic fileref="hanne.&magic;"  scale="40"></graphic>
</figure>  


<para>
Alle de emner, der beskrives i disse artikler, er noget vi har fra
alment tilgængelige kilder: Bøger, internettet og linuxsystemet selv. Har
du kommentarer, så skriv til os begge <ulink
url="mailto:hanne@geekgirl.dk">Hanne Munkholm &lt;hanne@geekgirl.dk&gt;</ulink>
og <ulink url="mailto:pto@sslug.dk">Peter Toft
&lt;pto@sslug.dk&gt;</ulink>.
</para>

</sect1>




<sect1 id="sikkerhed-tak">
<title>Vi siger tak for hjælpen</title>
<para>
Vi har haft stor glæde af mange SSLUG-medlemmers støtte, rettelser og
forslag til forbedringer - bliv ved med dette. Specielt vil vi nævne:
</para>

<itemizedlist  mark="bullet" spacing="compact">

<listitem><para>
Torben Fjerdingstad for at finde en stribe fejl.
</para></listitem>

<listitem><para>
The people from User Friendly allows us to use a number
of their comic strips for the articles. We thank them.
</para></listitem>


<listitem><para>
Jesper Laisen har rettet sprog og kommaer i hele bogen.
</para></listitem>

<listitem><para> 
Andre bidragydere er:
Claus Nielsen,
Rune Christiansen,
Donald Axel,
Frank Damgaard,
Lars Sørensen,
Johnny Ernst Nielsen,
Henrik Christian Grove,
Henrik Lund Kramshøj,
Mayank Sarup,
Henrik Størner,
Tue Wennerberg,
Ole Tange,
Stefan Andersen,
Kristian Vilmann,
Ole Michaelsen,
Kristian Støchkel,
Jacob Sparre Andersen,
Tomas Bertelsen,
Rolf Therkildsen,
Thomas Hansen,
Baldur Kristinsson og
Torkil Zachariassen
</para></listitem>

</itemizedlist>

<para>
Du kan i <xref linkend="sikkerhed-apprevhist"/> finde en liste over alle de
revisioner, som bogen har været igennem. 
</para>

</sect1>

<sect1 id="sikkerhed-typografi">
<title>Typografi</title>
<para>
Vi vil afslutte indledningen med at nævne den anvendte typografi.
</para>


<itemizedlist mark="bullet" spacing="compact">
<listitem><para>Navne på filer og kataloger skrevet som
<filename>foo.bar</filename></para>
</listitem>

<listitem><para>Kommandoer, du udfører ved at taste, skrives som
<command>help</command></para>
</listitem>


<listitem><para>Der er flere steder i bogen, hvor vi viser, hvad
brugeren taster, og hvad Linux svarer. Det vil se ud som:
</para>

<screen>
<prompt>[daisy@hven daisy]$</prompt> <userinput>Det her taster brugeren</userinput>
Det her svarer Linux
</screen>
</listitem>

   <listitem>
    <para>
     Der er tilsvarende flere steder i bogen hvor vi viser hvad
     systemadministratoren (root) taster, og hvad Linux svarer. Det vil
     se ud som:
<screen>
<prompt>hven# </prompt><userinput>Dette taster systemadministratoren</userinput>
Dette svarer Linux.
</screen>
     Det vigtige her er at kommandofortolkeren bruger nummertegnet (#) til at
     markere at man har systemadministratorrettigheder.
    </para>
   </listitem>
  </itemizedlist>
 </sect1>
</preface>

