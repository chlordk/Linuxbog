<sect1 ID="sprog-java">
 <title>Java</title>

 <indexterm>
  <primary>Java</primary>
 </indexterm>
 <indexterm>
  <primary>imperative sprog</primary><secondary>Java</secondary>
 </indexterm>
 <indexterm>
  <primary>objektorienterede sprog</primary><secondary>Java</secondary>
 </indexterm>
 <indexterm>
  <primary>oversatte sprog</primary><secondary>Java</secondary>
 </indexterm>

 <para>
  Java er et initiativ til at skabe et programmeringssprog, der kan køre
  på flere styresystemer. Det er udviklet af Sun Microsystems, der i 1991
  arbejdede med at designe et programmeringssprog, der var velegnet til at
  skrive programmer til fremtidens telefoner, fjernsyn, opvaskemaskiner og
  andre elektroniske apparater.
 </para>

 <para>
  Det er langt fra det eneste sprog, der er designet til den slags opgaver,
  men en blanding af held og god markedsføring er det lykkedes at udbrede
  sproget.
 </para>

 <para>
  Med udbredelsen af internettet blev Java samtidigt meget udbredt, fordi
  Sun parallelt med selve sproget har udviklet og udbredt deres version af
  en <emphasis>virtuel computer</emphasis>, bl.a. i webbrowsere. Indlejringen
  af Suns virtuelle computer i webbrowserne tillader, at småprogrammer
  (på engelsk "applets") kan lægges ind i en hjemmeside.
 </para>

 <para>
  Fortalere for Java mener at "Java er et enkelt, objektorienteret,
  robust, netværksorienteret, platformuafhængigt, sikkert, fortolket,
  højtydende, flertrådet og dynamisk sprog" (citat fra Sun).
 </para>

 <para>
  Samtidig mener Sun dog ikke at sproget er sikkert nok til at man kan bruge
  det til alvorlige ting som; medicinsk udstyr, flyvemaskiner,
  trafikstyringssystemer og kernekraftværker. Og i virkeligheden rækker
  platformuafhængigheden ikke længere end at et Java-program ikke samtidig
  kan køre hurtigt og korrekt på en almindelig pc.
 </para>

 <para>
  Det der ofte præsenteres som Javas hovedstyrke, har længe også kunne ses som
  dets vigtigste hæmsko. Indtil for nylig fandtes der ikke en oversætter, der
  kunne oversætte Java-programmer til maskinkode til en
  <emphasis>virkelig</emphasis> computer. Hvad angår Linux er det problem nu
  løst, så man ikke længere er tvunget til at oversætte sine programmer til
  maskinkode til en <emphasis>virtuel</emphasis>
  computer, "the Java Virtual Machine" (JVM). Programmer til JVM vil, selvom
  Java-programmet egentlig ér oversat, skulle <emphasis>fortolkes</emphasis>
  når programmet køres. Det
  betyder på den ene side at det oversatte program kan køre på alle systemer
  der har et program der kan fortolke maskinkode til JVM, men på den anden
  side betyder det også at Java-programmer i al almindelighed er langsommere
  end andre programmer.
 </para>

 <para>
  C++, men uden en del af fejltagelserne i C++' design...
 </para>

 <para>
  Et enormt udvalg af biblioteker der fungerer ens på alle styresystemer...
 </para>
</sect1>
