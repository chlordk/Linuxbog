<sect1 ID="sprog-pascal">
 <title>Pascal</title>

 <indexterm>
  <primary>Pascal</primary>
 </indexterm>
 <indexterm>
  <primary>imperative sprog</primary><secondary>Pascal</secondary>
 </indexterm>
 <indexterm>
  <primary>objektorienterede sprog</primary><secondary>Pascal</secondary>
 </indexterm>
 <indexterm>
  <primary>oversatte sprog</primary><secondary>Pascal</secondary>
 </indexterm>

 <para>
  Pascal blev originalt udviklet som et undervisningssprog engang i
  1960'erne og har siden dannet basis for mange andre sprog så som Modula.
  Pascal kendes nok mest fra Borlands Turbo Pascal (der i øvrigt var en
  yderst mangelfuld implementation) hvor det tilbage i "DOS tiden" var
  grundlag for mange projekter. I Pascal-verdenen er det stadig Borlands
  implementation, nu kaldet "Object Pascal" (også kendt som "Delphi" og
  "Kylix"), der primært benyttes.
 </para>

 <para>
  Der findes i dag en stribe Pascal-oversættere dog vil jeg sige de mest
  interessante er Borlands Kylix og FreePascal som begge understøtter
  "Object Pascal". Den gennerelle opfattelse har været at Pascal ikke er
  meget andet end et undervisningssprog uden nogen reel praktisk udnyttelse.
  Pascals styrke (og problem siger nogle) har været at det har et fungerende
  typesystem, der gør at man ikke bare uden videre kan oversætte mellem
  heltal, pseudo-reelle tal og andre typer. Meget af dette er ændret i
  "Object Pascal".
 </para>

 <para>
  Pascals syntaks er forholdsvis enkel at lære og minder en smule om
  "almindeligt" engelsk. Du har ikke den samme frihed til selv at finde på
  en programmeringsstil, som man for eksempel finder i sprog som C og C++.
  Det kan ses som en ulempe eller som en fordel, men det betyder under alle
  omstændigheder at det er sværere at skrive kode som andre
  Pascal-programmører ikke kan læse. Pascal er velegnet til de fleste
  opgaver, dog undtaget systemprogrammering, og med Kylix er det, sammen med
  Ada, klart et sprog en nybegynder bør overveje, hvis der skal skrives
  procedurale eller objektorienterede programmer.
 </para>

 <para>
  Det er selvfølgelig et væsentligt problem at der ikke findes en standard
  for "Object Pascal". Det betyder at man grundlæggende gør sig afhængig
  af Borlands velvilje, hvis man programmerer i "Object Pascal".
 </para>
</sect1>
