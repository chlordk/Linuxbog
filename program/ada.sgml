<!-- $Id$ -->
<SECT1 ID="ada">
<TITLE>Ada</TITLE>
<INDEXTERM><PRIMARY>Ada</PRIMARY></INDEXTERM>

<para>
  Ada er et sprog der er udviklet til store projekter, hvor det er vigtigt at
  der ikke er fejl i systemerne, men det kan også med fordel bruges til mindre
  projekter. Den nye GNU Visual Debugger er et eksempel på et "mindre"
  Ada-projekt. Blandt de større kan man for eksempel nævne Boeing 777-serien
  eller det nye franske hangarskib "Charles de Gaulle".
</para>

<para>
  En af Adas styrker er systemprogrammering, hvor man ofte har brug for at
  implementere abstraktioner af systemspecifikke ting som bitmønstre og
  portadresser på en effektiv måde.
</para>

<para>
  I det omfang man ikke direkte gør sig umage med at skrive et Ada-program til
  en bestemt arkitektur (processor, andet isenkram og eventuelt styresystem),
  kan man regne med at det fungerer ens på alle systemer. Dele af Ada er 
  selvfølgelig nødt til at være systemspecifikke - det gælder for eksempel
  hvor store heltal man kan regne med - men enhver Ada-oversætter skal komme
  med dokumentation af hvordan de systemspecifikke dele er lavet i den.
</para>

<para>
  Ada har indbygget adgang til biblioteker skrevet i andre sprog.
  <ulink url="http://www.adaic.com/standards/ada95.html">Standarden</ulink>
  beskriver grænsesnittet til Cobol, C og Fortran, men GNU Ada kommer også med
  grænsesnit til Java og C++. Du har således let adgang til at genbruge gammel
  kode skrevet i andre sprog.
</para>

<para>
  <indexterm><primary>GNU Ada</primary></indexterm>
  GNU Ada oversætteren (også kendt som GNAT) blev udviklet parallelt med den
  seneste ISO-standard for Ada og var allerede da standarden udkom i februar
  1995 overordentlig brugbar. I dag er det en oversætter i en kvalitet, der
  gør at mange store firmaer vælger GNU Ada, når de har brug for en
  Ada-oversætter. GNU Ada fås blandt andet til Linux, DOS, Digital Unix, AIX,
  OS/2 og Windows. Udviklerne bag GNU Ada gør meget ud af at oversætteren
  følger ISO-standarden for Ada. - Det at følge standarderne er i det hele
  taget noget man går meget op i i Ada-miljøet.
</para>

<para>
  Du kan hente GNU Ada til Linux på 
  <ULINK URL="http://dk.gnuada.org/">http://dk.gnuada.org/</ULINK>.
</para>

<SECT2 ID="hello-ada">
 <title>Hej verden!</title>
 <INDEXTERM>
  <PRIMARY>Hello, world!</PRIMARY>
  <SECONDARY>Ada</SECONDARY>
 </INDEXTERM>
 <INDEXTERM>
  <PRIMARY>Hej verden!</PRIMARY>
  <SECONDARY>Ada</SECONDARY>
 </INDEXTERM>

 <para>
  Vi følger traditionen og begynder med "Hello World"-programmet, der ofte er
  det eksempel man bruger, når man skal præsentere et programmeringssprog.
  Programmet skriver en kort tekst, Hej SSLUG, ud på skærmen og afslutter.
  Indtast følgende tekst (brug <command>emacs</command>,
  <command>pico</command> eller <command>vi</command>), og gem det som
  <filename>hej_sslug.adb</filename>.
 </para>

<programlisting>
with Ada.Text_IO; use Ada.Text_IO;

procedure Hej_SSLUG is
begin
   Put_Line ("Hej SSLUG");
end Hej_SSLUG;
</programlisting>

<para>
I kataloget, hvor filen er gemt, kan programmet nu oversættes ved at
skrive
</para>

<screen>
<prompt>[daisy@linus ada]$ </prompt><userinput>gnatmake hej_sslug</userinput></screen>

<indexterm><primary>gnatmake</primary></indexterm>
<para>
Ada-oversætteren kaldes med kommandoen <command>gnatmake</command>.
</para>

<para>
Det oversatte Ada-program, <filename>hej_sslug</filename>, køres ved at skrive
navnet i en <command>xterm</command> eller lignende:

<screen>
<prompt>[daisy@linus ada]$ </prompt><userinput>./hej_slug</userinput>
Hej SSLUG
<prompt>[daisy@linux ada]$ </prompt>
</screen>
</para>

<para>
Ada har, i modsætning til de fleste andre programmeringssprog, indbygget
mulighed for at skrive programmer, hvor forskellige dele af programmet kører
parallelt med hinanden. Som et enkelt eksempel kan du indtaste teksten
nedenfor og gemme den i en fil med navnet
<filename>hej_sslug_og_verden.adb</filename>.
</para>

<programlisting>
with Ada.Text_IO; use Ada.Text_IO;

procedure Hej_SSLUG_Og_Verden is

   task Hils_På_Verden;

   task body Hils_På_Verden is
   begin
      Put_Line ("Hej Verden");
   end;

begin
   Put_Line ("Hej SSLUG");
end Hej_SSLUG_Og_Verden;
</programlisting>

<para>
Programmet kan oversættes og køres på samme måde som "Hej SSLUG"-programmet.
Med dette program kan man - principielt - ikke vide om det først vil skrive
"Hej SSLUG" eller "Hej Verden". Parallelprogrammering, der af C-programmører
typisk bliver kaldt trådprogrammering, benyttes normalt til lidt mere
komplicerede ting end ovenstående. Man kan for eksempel benytte det, hvis man
vil lade sit program fordele sig på alle computerens processorer eller hvis
forskellige dele af programmet skal køre på forskellige maskiner.
</para>
</sect2>

<sect2 id="Ada-boeger">
 <title>Bøger om Ada-programmering</title>

 <para>
  Der findes mange bøger om Ada-programmering. Jeg nøjes her med at nævne et
  par stykker, der står på min egen bogreol:

  <itemizedlist mark="bullet" spacing="compact">
   <listitem>
    <para>
     Michael A. Smith: <emphasis>Object-Oriented Software in Ada 95</emphasis>,
     Thomson Computer Press, ISBN 1-85032-185-X, 460 sider.
    </para>
    <para>
     Bogen er skrevet som en introduktion for studerende og programmører, der
     ønsker at lære om objektorienteret programmering.
    </para>
   </listitem>

   <listitem>
    <para>
     David J. Naiditch:
     <emphasis>Rendezvous With Ada 95</emphasis> (second edition),
     John Wiley &amp; Sons, Inc., ISBN 0-471-01276-9, 598 sider.
    </para>
    <para>
     En grundig introduktion til Ada 95, men ikke nødvendigvis sagen for folk
     der ikke har programmeret før.
    </para>
   </listitem>

   <!--
   <listitem>
    <para>
     forfatter &amp; forfatter: <emphasis>titel</emphasis>,
     forlag, ISBN ..., # sider.
    </para>
    <para>
     omtale
    </para>
   </listitem>
   -->
  </itemizedlist>

  Du kan finde anmeldelser af bøger om Ada på <ulink
  url="http://www.seas.gwu.edu/faculty/mfeldman/ada95books.html">http://www.seas.gwu.edu/faculty/mfeldman/ada95books.html</ulink>.
 </para>

 <para>
  Hvis du har brug for Ada-referencemanualen, kan du hente den på internettet:
  <ulink url="http://www.adaic.com/standards/ada95.html">http://www.adaic.com/standards/ada95.html</ulink>
 </para>
</sect2>

</SECT1>
