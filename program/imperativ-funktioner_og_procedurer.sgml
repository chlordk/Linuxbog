<sect1 id="imperativ-funktioner-og-procedurer">
 <title>Funktioner og procedurer</title>

 <indexterm>
  <primary>funktioner</primary>
 </indexterm>
 <indexterm>
  <primary>procedurer</primary>
 </indexterm>
 <indexterm>
  <primary>underroutiner</primary>
 </indexterm>

 <para>
  Hvis man forsøger at skrive hele sit program ud i et bliver det
  meget let uoverskueligt. Og hvis der oven i købet er nogle ting man
  skal gøre flere steder i samme program - eller måske endda i flere
  forskellige programmer - er det også lidt spild af tid at skrive dem
  igen og igen. Et middel til at undgå disse problemer er
  underroutiner. Underroutiner er programstumper der udfører en eller
  anden opgave og kan bruges (kaldes) fra flere forskellige steder i
  programmet. Når man kalder en underroutine giver man den typisk
  nogle data (argumenter), som den skal bruge til at løse sin opgave,
  med i kaldet. Underroutiner findes i to varianter, funktioner og
  procedurer. Funktioner fungerer ganske som man lærer det i
  matematik. De regner et resultat ud udfra de argumenter man giver
  dem. Procedurer fungerer lidt anderledes idet de ikke direkte giver
  et resultat. I stedet for kan de ændre på værdien af deres
  argumenter.
 </para>

 <para>
  Principielt er der ingen forskel på funktioner og procedurer, men
  hvis man for eksempel med det samme skal regne videre på noget en
  underroutine finder ud af er det praktisk at det er en funktion, så
  man bare kan sætte kaldet af den ind der hvor man skal bruge
  resultatet. Hvis det var en procedurer ville man først være nødt til
  at kalde den med en variabel som et af argumenterne og dernæst sætte
  variablen ind på det sted hvor man skal bruge resultatet.
  Tilsvarende findes der også eksempler hvor det er mest
  hensigtsmæssigt at bruge en procedure fremfor en funktion.
 </para>
</sect1>

