<chapter id="linux-histoie">
<title>Linux: Igår, i dag og i morgen</title>

<para>
Der foregik en revolution på pc-fronten i slutningen af
90'erne, hvor maskinerne blev bedre og hurtigere. Man kan i dag
få farveskærme, hukommelse og store, store harddiske til rimelige
priser, og det smitter selvfølgelig af på brugernes ønsker om
programmer.
</para>

<para>
Den ny teknik har gjort en genration af software forældet, DOS er
(næsten) død og er blevet afløst af nye styresystemer - i høj grad af
Windows NT-5.1 og nyere. På Unix-fronten er Linux på vej frem med stor
hastighed.  Analyser af computermarkedet viser, at antallet af
Linux-installationer fordobles hvert år (i 1998 havde Linux en vækst
på 212% og i 1999 166% i følge analysevirksomheden IDC). I industrien
<indexterm><primary>Linux</primary><secondary>vækst</secondary></indexterm>
og i forretningsverdenen er det i øjeblikket umiddelbart kun Windows NT og
Linux, der har fremgang.  Linux er derfor et system, som i
styrke og antal installationer må tages seriøst af alle. Mange oplever
det også som et frisk pust og et reelt alternativ til Microsofts
monopollignende status. Linux er den mest anvendte <glossterm
linkend="def-itplatform-platform">platform</glossterm> til ftp-, news- og
webserver.  Der er nu ca. tre gange så mange webservere (60%), som
kører den fri webserver Apache i forhold til Microsoft Information
Server. En stor del af Apache webserverne kører Linux.
<indexterm><primary>ftp-server</primary></indexterm>
<indexterm><primary>news-server</primary></indexterm>
<indexterm><primary>web-server</primary></indexterm>
<indexterm><primary>Linux vækst</primary></indexterm>
</para>

<para>
Der kan være mange grunde til, at du kan have glæde af Linux. Her er 
nogle af dem:
</para>

<itemizedlist mark="bullet" spacing="compact">

<listitem>
<para>Linux er et reelt alternativ til andre systemer - såsom Windows NT og
2000. Alle undersøgelser peger på, at Linux er på vej frem - og i et
forrygende tempo. Næsten 70 millioner bruger i dag Linux på deres pc.
</para>
</listitem>

<listitem>
<para>Linux er stabilt og har været stabilt i flere år på trods af et
ekstremt højt udviklingstempo.
</para>
</listitem>

<listitem>
<para>
For en <glossterm
linkend="def-itplatform-systemadministrator">systemadministrator</glossterm> er
Linux suverænt, da det er nemt at vedligeholde.
</para>
</listitem>

<listitem>
<para>Vil du lære, hvordan netværk, oversættere, brandmure
(eng. firewall), 
<glossterm linkend="def-itplatform-CGI">CGI-programmer</glossterm>, 
<glossterm linkend="def-itplatform-PHP">PHP</glossterm>, 
<glossterm linkend="def-itplatform-Java">Java</glossterm>, 
webservere osv. virker, er Linux perfekt. 
Du har endda kildeteksten til programmerne, så du kan pille i
dem alle, rette fejl eller 
<glossterm linkend="def-itplatform-implementere">implementere</glossterm> 
netop den funktion, du går og mangler.  
<indexterm><primary>CGI</primary></indexterm>
<indexterm><primary>PHP</primary><secondary>intro</secondary></indexterm>
<indexterm><primary>Java</primary></indexterm>
</para>
</listitem>

<listitem>
<para>Linux kan gøres sikkert. Du kan kun rode med systemet, hvis du er
systemadministrator. Som almindelig bruger kan du kun ødelægge dine
egne ting og ikke de generelle opsætningsfiler.</para>
</listitem>

<listitem>
<para>
Opdateringer bliver offentliggjort kort tid efter at sikkerhedshuller
bliver fundet. Dette er hurtigere end den tid mange computer-firmaer som
f.eks. Microsoft skal bruge for at finde og løse tilsvarende sikkerhedsfejl. Ligeledes
er det tydeligt hvad en sikkerhedsopdatering gør. Man laver ikke en
<glossterm linkend="def-itplatform-service-pack">"service pack"</glossterm>, der
kan have en masse ukendte sideeffekter.
</para>
</listitem>

<listitem>
<para>
Linux er højtydende og kræver ikke megen RAM eller CPU-kraft, men det er
alligevel en del bedre til at køre flere programmer sideløbende (engelsk:
<glossterm linkend="def-itplatform-multitasking">multitasking</glossterm>) end
f.eks. Windows 95/98 og NT/2000.
<indexterm><primary>Multitasking</primary></indexterm>

</para>
</listitem>

<listitem>
<para>Linux er en god udviklingsplatform. Installerer du en 
Linux-distribution, har du med det samme alle de værktøjer, du 
behøver til at udvikle softwareløsninger; blandt andet
C, C++, Fortran, Java, CGI, PHP, HTML og SQL.
</para>
</listitem>

<listitem>
<para>Linux er en god server - også for andre systemer. Du kan nemt
bruge en ældre pc som kraftig server for et netværk bestående
af Unix, Windows, Mac og Novell Netware.
</para>
</listitem>

<listitem>
<para>Linux har både gratis og kommerciel support. Der er allerede nu en
række konsulenter og flere store velanskrevne firmaer i
Danmark, som tilbyder professionel support.
</para>
</listitem>


<listitem>
<para>En Linux-maskine kan du gøre til, hvad du vil. Skal den kun kunne
anvendes til få ting og være ekstremt sikker,
kan den sættes op til det. Skal den kunne håndtere post, være webserver,
newsserver, ftp-server, filserver for Windows-klienter og andet -
samtidigt - kan den det.
</para>
</listitem>


<listitem>
<para>
Udvikling af Linux-programmer sker i et meget højt tempo. Der kommer
dagligt mange nye udgaver af Linux-programmer, og mange store firmaer
understøtter nu officielt Linux - bl.a. Intel, SUN, Corel, IBM, DELL og
Oracle.
</para>
</listitem>

<listitem>
<para>Linux er virkelig gennemtænkt. Du vil meget sjældent opleve
frustrationen over, at systemet har en underlig fejl, som du bare må
leve med (f.eks. at maskinen fryser tilfældigt). Software er generelt
skrevet med stor omtanke, er gennemarbejdet og har stor
funktionalitet.
</para>
</listitem>

</itemizedlist>




<sect1 id="Linuxhistorie">
<title>Historien bag Linux</title>
<indexterm><primary>Linux</primary><secondary>historien</secondary></indexterm>

<figure id="linus-fig" float="1">
<title>Linus Torvalds</title>
<graphic fileref="linus.&magic;"  scale="60"></graphic>
</figure>

<para>
Hele projektet tog sin begyndelse på Helsinki Universitet i Finland omkring
1990.  Linus Torvalds tog et Unix-kursus på universitetet. Da han ikke havde
råd til at købe en kommerciel Unix, valgte han at bruge Minix. Minix er
skrevet af professor Andrew S. Tanenbaum ved Vrije Universitetet i
Holland. Kildeteksten 
til dette system fulgte med, men Linus var ikke tilfreds med det - hverken
design eller ydelse. Hans projekt, som den
<glossterm linkend="def-itplatform-hacker">hacker</glossterm> han jo er, gik
derfor ud på at lave en bedre Minix end Minix. I øvrigt ville Linus
først have kaldt det for 
<!-- CS: I følge Linux FAQ skriver Linus, at det oprindeligt hed Freax -->
Freax, en kombination af free, freak og det obligatoriske x i Unix-verdenen, 
fordi han syntes at arbejdstitlen Linux var lidt for egocentreret. Men Ari Lemmke, 
som administrerede ftp-serveren, hvorfra Linus
offentliggjorde systemet syntes, at arbejdstitlen Linux var bedre.
<indexterm><primary>Linux</primary><secondary>historie</secondary></indexterm>
<indexterm><primary>Historie</primary><secondary>Linux</secondary></indexterm>
<indexterm><primary>hacker</primary></indexterm>
<indexterm><primary>Freax</primary></indexterm>
</para>

<para>
I modsætning til andre var Linus visionær og havde en god timing. Den
25. august 1991 indbød han gennem en nyhedsgruppe på det meget spæde
internet andre til at deltage i projektet. Han overdrev ikke om, hvad
han havde lavet indtil da: "...it will probably never support anything
other than AT-harddisks" (Det vil sikkert aldrig understøtte andet 
end AT-harddiske). 
</para>

<para>
Kendetegnet for det nye Linux-projekt var, at det skulle være et frit
Unix-lignende styresystem til Intel 80386 maskiner, og at enhver skulle
have lov til at arbejde med kildeteksten og lave tilføjelser. Hvis andres
tilføjelser til kildeteksten gjorde, at Linux virkede bedre, blev en
ny version af Linux frigivet med tilføjelserne.
</para>

<para>
Linux version 0.01, der blev frigivet 17. september 1991, kunne
oversættes på en Minix-maskine og var ikke andet end et stykke
legetøj. Tingene tog dog hurtigt fart: 5. oktober 1991 blev Linux version 0.02
 annonceret - en kommandofortolker (BASH) og en frit
tilgængelig C-oversætter (GNU-projektets <command>gcc</command>) kørte, men
ikke meget
mere. Linux var stadig afhængig af Minix, og Linus' vurdering var på
det tidspunkt, at det nok mest var et hobbyprojekt, da Linus
forventede, at en anden fri Unix - med navnet
<emphasis>HURD</emphasis> - snart ville blive frigivet. HURD skulle
være bedre designet end Linux, men er i skrivende stund stadig ikke
klar til almindelig brug! Mottoet er tilsyneladende: "Den, der venter 
på noget godt, må selv tage fat, hvis man ikke vil vente for længe." Tænk 
hvis Linus også havde ventet...
I mellemtiden har historien vist, at Linux var værd at satse på.
</para>

<para>
Kort før julen 1991 blev version 0.11 frigivet, og nu var
Linux et selvstændigt system. Minix var ikke længere nødvendig. På det
tidspunkt blev der frigivet nye versioner ca. hver 14. dag eller oftere.
Kernen var hverken fejlfri eller fuldt udviklet. Det var virkelig et
system fra dengang, hvor "Mænd var mænd og skrev deres egne
enhedsdrivere" - citat Linus Torvalds.
</para>

<para>
Derefter gik det slag i slag under dygtig ledelse af Linus
selv. Allerede to år senere havde Linux virkelig taget form. Der var
allerede på det tidspunkt gratis Linux-distributioner til rådighed på
internettet. På den måde kunne man nu installere styresystemet, et hav
af Unix-værktøjer, LaTeX (til at skrive rapporter) samt oversættere til
Pascal, C og C++. X-vinduesystemet kørte næsten
stabilt. Selve kernen nåede 13. marts 1994 den magiske
version 1.00, som var det første stabile mål. Siden hen er
udviklingstempoet mangedoblet, og nye kerner kommer ofte. 
Normalt er det ikke nødvendigt at
følge med dette tempo, men det understreger den rivende udvikling, der er
i gang. Understøttelse af ny hardware kommer meget hurtigt. Udviklingen sker
jo i en dynamisk verden med nem og hurtig kontakt vha. e-post mellem alle, som
deltager i udviklingen af fremtidens Linux-systemer.
</para>


<para>
Det kan nævnes, at i 1992 var der ca. 1000 personer, som kørte Linux,
og kildeteksten til Linux-kernen var på ca. 40.000 linjers tekst. I dag
(august 2001) med Linux-kerne 2.4, er kerneteksten vokset til over 3
millioner linjer, og den indeholder over 100 millioner tegn. Antallet af
Linux-brugere er tilsvarende vokset til ca. 70 millioner ifølge IDC.
</para>

<para>
Endelig skal det retfærdigvis også nævnes, at Linux aldrig har fået så
stor succes, hvis det ikke var for bl.a. GNU-programmerne (se GNU-logoet i
<xref linkend="gnu-fig"/>). GNU (<ulink
url="http://www.gnu.org">http://www.gnu.org</ulink>) 
er en samling af højkvalitetssoftware,
udviklet af Free Software Foundation (FSF - 
<ulink url="http://www.fsf.org">http://www.fsf.org</ulink>). 
</para>


<figure id="gnu-fig" float="1">
<title>GNU-logoet</title>
<graphic fileref="gnu.&magic;"  scale="100"></graphic>
</figure>

<para>
FSF ledes af Richard M. Stallman (RMS), som startede og er
hoveddrivkraft i udviklingen af GNU Emacs (en stærk <glossterm
linkend="def-itplatform-editor">editor</glossterm>) og GNU C-oversætteren
(gcc). GNU software er i dag en vigtig hjørnesten af alle Linux-distributioner.
Spørger man RMS selv fastholder han at Linux ikke skal
kaldes Linux, men GNU/Linux, også selvom et Linux-system i dag har
mange komponenter, som ikke er fra GNU-familien eller Linux-kernen selv
(f.eks. XFree86, KDE, pine, Netscape).
<indexterm><primary>RMS</primary></indexterm>
<indexterm><primary>Richard M. Stallman</primary></indexterm>
<indexterm><primary>GNU C</primary></indexterm>
<indexterm><primary>editor</primary></indexterm>
</para>


<figure id="RMS-fig" float="1">
<title>Richard M. Stallman
</title>
<graphic fileref="rms.&magic;"  scale="40"></graphic>
</figure>

<para>
I øvrigt kan følgende link være interessant for de Linux-historisk
interesserede: 
<ulink url="http://liw.iki.fi/liw/texts/linux-anecdotes.html">http://liw.iki.fi/liw/texts/linux-anecdotes.html</ulink>.
<!-- Tux' historie - <ulink
url="http://www.woodsoup.org/~sbaker/tux/doc/">http://www.woodsoup.org/~sbaker/tux/doc/</ulink> -->
</para>

<para>
Der er sket meget siden. Linus og mange tusinde softwareudviklere
fra hele verden har været med til at skabe et professionelt
multitaskingsystem. I dag er der understøttelse af en utrolig stor
mængde hardware og til mange platforme: Intel 386 og nyere samt 
tilsvarende AMD- og Cyrix-processorer,
Alpha, PowerPC, Sparc, Amiga, Mips og ARM-baserede små indlejrede systemer (Se
Yopy på <xref linkend="yopy-fig"/>) og endda IBM's mainframe S/390 (Se
<xref linkend="S390-fig"/>) kan også køre Linux. Desuden er der hertil
efterhånden en hel stribe Linux-distributioner, dvs. en samling af
Linux-programmer, der sammen med Linux-kernen udgør et fuldstændigt
system med enormt mange applikationer, 
<glossterm linkend="def-itplatform-services">services</glossterm>,
værktøjer og programmeringssprog.
</para>

<para>
En af de mindre maskiner, som kører Linux er <ulink
url="http://wearables.stanford.edu/hardware.html">http://wearables.stanford.edu/hardware.html</ulink>.
Maskinen, som kan ses på <xref linkend="matchbox-fig"/>, kører Red Hat
5.2 og man kan logge ind på den som guest med <command>ssh -l guest
wearables.stanford.edu</command>.
</para>

<figure id="matchbox-fig" float="1">
<title>Linux webserver på størrelse med tændstiksæske</title>
<graphic fileref="matchbox.&magic;"  scale="50"></graphic>
</figure>


<figure id="yopy-fig" float="1">
<title>Yopy PDA</title>
<graphic fileref="yopy.&magic;"  scale="50"></graphic>
</figure>

<figure id="S390-fig" float="1">
<title>IBM S/390 mainframe</title>
<graphic fileref="S390.&magic;"  scale="50"></graphic>
</figure>

<para>
Linux begrænser sig faktisk ikke bare til færdige maskiner. Linux in a
box (LIAB) 
(<ulink url="http://www.liab.dk">http://www.liab.dk</ulink>) er et dansk
eksempel på, at man selv kan bygge special-computere og få Linux til at
køre til de ønskede formål.
</para>


<figure id="LIAB-fig" float="1">
<title>Linux in a box</title>
<graphic fileref="liab.&magic;"  scale="50"></graphic>
</figure>

<indexterm><primary>Linux</primary><secondary>indlejret brug</secondary></indexterm>
<indexterm><primary>Embedded Linux</primary></indexterm>

<para>
En glimrende overbliksartikel om Linux i indlejlede (eng: embeddede) systemer kan læses på 
<ulink url="http://www-106.ibm.com/developerworks/linux/library/l-embl.html">http://www-106.ibm.com/developerworks/linux/library/l-embl.html</ulink>.
</para>


</sect1>


















<sect1 id="Linux-info">
<title>Forled ikke nogen til at køre Linux, men vejled enhver, der absolut
vil</title>


<para>
Linux er et frit, åbent og gratis styresystem. Et styresystem er et
program, der styrer computeren. Du kender måske allerede DOS,
MacOS, OS/2 og Microsoft Windows 95/98/NT/2000/Me/XP.  
Styresystemet Linux er
meget mere stabilt end Windows. Det går simpelthen ikke ned hele
tiden, og det kan mange
flere ting, hvis du forstår at udnytte det.  Men Linux er ikke "et
bedre Windows". Linux er et Unix-lignende styresystem og derfor
på mange områder meget
forskelligt fra Windows. Dette  må du gøre dig klart, før du hopper
med på vognen og skifter til Linux, dvs. kender du ikke til Unix,
kommer du til at lære en masse nyt!
</para>

<para>
I dette afsnit vil vi forsøge at være mere objektive mht. Linux, for
selvom Linux er spændende for os Linux-brugere, er det måske ikke
interessant for dig. Vort udgangspunkt er at fortælle, på hvilke områder
Linux er interessant, og samtidigt at gøre opmærksom på, at Linux måske
ikke passer til dig.
</para>

<sect2  id="komplexitet">
<title>Prisen for frihed er kompleksitet</title>
<para>
Når du bruger Linux, kan du i høj grad skræddersy dit system efter
dine egne ønsker og behov. Du kan f.eks. få mange forskellige grafiske
brugergrænseflader af høj kvalitet, mange forskellige gratis
programmer, du lovligt kan kopiere, og du kan vælge imellem
forskellige udgaver af Linux med forskellige hjælpeværktøjer
inkluderet. Det er det vi kalder "friheden til at vælge".
</para>

<para>
Du kan bruge Linux til alt muligt, lige fra server i en multinational
virksomhed til pc'en hjemme på skrivebordet. Men fleksibilitet og
valgfrihed har en pris.
</para>

<para>
Hvis du vil have den flotteste grafiske brugergrænseflade og de
nemme <glossterm linkend="def-itplatform-opsaetningsvaerktoej">opsætningsværktøjer</glossterm>, er du nødt til
at sætte dig ind i,
hvilke der findes, og måske prøve nogle forskellige for at finde ud af,
hvad du synes bedst om. Dvs. du må selv installere dem,
eksperimentere med mulighederne og evt. afinstallere dem igen.
</para>

<para>
&Oslash;get kompleksitet er prisen for den mangfoldighed, Linux besidder. Den
store fordel er, at <emphasis>du</emphasis> har valgmulighederne. Du
kan få en Linux-distribution hvor alt er besluttet for dig så
installationen er nem, eller du kan selv samle eksakt de programmer
sammen du vil køre ud over Linux-kernen.  Du kan sætte alt op selv,
men oftest behøver du ikke at sætte dig ind i alt og normalt vil
Linux-distributioner, programmer og brugergrænseflader have
standardindstillinger, som kan bruges som et godt udgangspunkt.
</para>

<para>
Installation af Linux kan være sværere end Windows - men det er reelt kun
fordi flere af de ting, du spørges om, er uvante. Har du installeret
Linux, er driften derimod nemmere. Du kan (bortset fra
sikkerhedsopdateringer) køre med det samme system i flere år.
</para>

<para>
Nu skal det heller ikke lyde, som om du skal prøve alt selv. Start
med, hvad du har installeret, og så kan du senere ændre det, hvis du
har lyst. Nærværende bog indeholder endvidere mange forslag til,
hvordan du kan sætte din Linux-maskine op.
</para>
</sect2>

<sect2  id="linuxprogrammer">
<title>Programmer til Linux</title>

<para>
Det er vigtigt at forstå, at du ikke kan køre de samme programmer under
Linux som under Windows. Der findes heldigvis et hav af programmer til
Linux, men en stor del af dem er rettet imod de mere teknisk orienterede
brugere.  En del af de programmer, vi kender fra Windows, er dog på
vej i Linux-versioner, og enkelte findes allerede. Mange af de
programmer, der findes til Linux, er gratis til privat brug. En stor
del er endog - som Linux selv - helt gratis og åbne, også til kommerciel
brug.
</para>

<para>
Du bør tænke over, hvad du primært vil bruge din computer til, før du
bestemmer dig for at skifte til Linux. Findes dine favoritprogrammer
ikke til Linux, eller kan du ikke finde erstatninger, som du er
tilfreds med, så lad være med at skifte til Linux.
</para>

<para>
I det følgende tager vi nogle specifikke programtyper frem.
</para>

<sect3  id="officeprogrammer">
<title>Kontorpakker</title>
<para>
Der findes forskellige kontorpakker (office-pakker) til Linux.
Vi kan her nævne et par udbredte kontorprogrammer til Linux.
ApplixWare og WordPerfect Office Suite kan købes, mens de
andre kan hentes gratis fra internettet:

<itemizedlist mark="bullet">

<listitem> <para>
WordPerfect Office Suite 2000: Et omfangsrigt produkt som kan sammenlignes
direkte med Microsoft Office. Er dog lidt tungt til Linux i forhold til
Windows-versionen. WordPerfect 8.0 kan dog hentes gratis på internettet.
</para></listitem>

<listitem> <para>
ApplixWare: Velfungerende kontorpakke, som dog ikke har alle
Microsoft Office 97's funktioner. ApplixWare er til gengæld meget mere stabil.
</para></listitem>

<listitem> <para>
StarOffice: God kontorpakke, som kræver en del hukommelse for
at køre godt. Minder om Microsoft Office 97 og kan både læse og skrive
Microsoft Office 97-formater.
</para></listitem>

<listitem> <para>
KOffice: KDE-projektets frie kontorpakke. Den er ikke færdig endnu,
men er nu ved at være anvendelig.
</para></listitem>

<listitem><para>
Gnome Office: Gnome-projektet arbejder målrettet med en række
kontorprogrammer, f.eks. regnearket Gnumeric, tekstbehandlingsprogrammet
AbiWord og grafikprogrammet GIMP.
</para></listitem>

 <listitem>
  <para>
   OpenOffice.org: Fri kontorpakke baseret på StarOffice. Desværre har det ikke
   været muligt for Sun at frigive hele kildeteksten til StarOffice, så
   OpenOffice.org kan endnu ikke kaldes et fuldt fungerende kontorprogram.
  </para>
 </listitem>
</itemizedlist>

Hvis din hverdag er centreret omkring Microsoft Office-dokumenter
alene, bør du nok vente med at skifte til Linux. For selvom alle
kontorprogrammerne vil læse Microsoft Office-dokumenter, kan det være
svært at være 100% kompatibel med Microsofts produkter, da Microsoft
ikke følger <glossterm linkend="def-itplatform-en-aaben-standard">åbne
standarder</glossterm> og i udstrakt grad benytter <glossterm
linkend="def-itplatform-lukket-filformat">lukkede filformater</glossterm>.
</para>

<para>
Der er dog initiativer i gang til en fælles <glossterm
linkend="def-itplatform-aaben-dokumentstandard">åben dokumentstandard</glossterm>
baseret på <glossterm linkend="def-itplatform-XML">XML</glossterm>, så det bliver
muligt at udveksle dokumenter uden at skulle tænke på modtagerens valg
af kontorpakke.
</para>

<para>
Hvis du ikke har behov for at udveksle tekstbehandlingsdokumenter og
lignende med Windows-brugere, f.eks. hvis du kun skal skrive breve og
lignende hjemme, er der ikke nogle problemer. Men hvis du kommer ud
for filer i et lukket format, for eksempel MS Word-filer, er der
mulighed for at der opstår problemer. Og selv da skulle det være
muligt at overkomme de fleste problemer ved at I bliver enige om at
udveksle filer i et format som <glossterm
linkend="def-itplatform-RTF">RTF</glossterm>, der kan læses og skrives af praktisk
taget alle tekstbehandlingsprogrammer.
</para>
</sect3>

<sect3 id="forordmail">
<title>E-post og internettet</title>
<para>
Internettet og e-post er intet problem med Linux. Du kan bruge din
Linux-maskine lige så nemt som Windows, hvis du skal surfe på internettet og
læse elektronisk post. Du kan sikkert få glæde af Netscape til
dette. Mht. at læse elektronisk post er der mange programmer til Linux af høj
kvalitet og helt sikkert også et, som passer til din
smag for grafik og opsætningsmuligheder.
</para>

<para>
Hvis du skal lave avancerede websider, er Linux perfekt for dig. Ikke
alene har du en lang række gratis værktøjer til rådighed, men du kan
prøve det hele af hjemmefra, da Linux kommer med en komplet
<glossterm linkend="def-itplatform-webserver">webserver</glossterm>.
</para>
</sect3>

<sect3 id="forordspil">
<title>Spil</title>
<indexterm><primary>Spil</primary></indexterm>
<para>
Et område, hvor Linux står lidt svagt, er spil. De nyeste spil kommer
enten ikke til Linux eller kommer med ret stor forsinkelse.  Flere af
de spil, som så kører under Linux er dem, som køres via en Windows-emulator.
 Der er flere detaljer, f.eks. på <ulink
url="http://www.linuxgames.com/">http://www.linuxgames.com/</ulink>.
Den svage udbredelse af spil til Linux skyldes, at Linux i højere grad
har været gearet til netværk og som <glossterm
linkend="def-itplatform-udviklingsplatform">udviklingsplatform</glossterm> og ikke
tidligere har appelleret så meget til den brede befolkning.
</para>

<para>
Et andet problem har nok været, at <glossterm
linkend="def-itplatform-Linux-distribution">Linux-distributioner</glossterm> kom
med forskellige <glossterm
linkend="def-itplatform-standardbibliotek">standardbiblioteker</glossterm>, og
den stadige udvikling gjorde, at man ikke kunne være sikker på, hvad
Linux var dagen efter. Dette er heldigvis blevet meget bedre nu, hvor
Linux er stabil og yder godt. Samtidig rykker en officiel
Linux-standard nærmere (Linux Standard Base - se <ulink
url="http://www.linuxbase.org">http://www.linuxbase.org</ulink>).
<indexterm><primary>Linux distributioner</primary></indexterm>

</para>

<para>
Spil til Linux er ved at komme. Det kommer naturligvis først i stort
antal, når og hvis Linux bliver en meget stor
succes med bred accept. Dvs. når de firmaer, der laver spillene, kan
se, at der er penge at hente, fordi mange vil købe spillene til Linux.
</para>

<para>
Der er dog undtagelser. Firmaet ID Soft, som udviklede Wolfenstein,
DOOM, Quake og
andre spil, har haft stor glæde af Linux; faktisk har de udviklet
flere af spillene under Linux og så bagefter flyttet koden til Windows.
Derfor findes mange af ID Soft spillene til Linux, og de kører
rigtig godt. 
Loki Software er nu også begyndt at oversætte spil til Linux,
bl.a. Civilization-serien, så meget ser nok anderledes ud om et år.
Der findes også masser af mindre spil svarende til, hvad
der kendes fra Windows, såsom Tetris, Pacman, Minestryger og forskellige
kabaler.
</para>

<para>
Er du meget til spil, bør du nok mindst have Windows installeret på
samme maskine som Linux.
</para>
</sect3>

<sect3 id="forordgui">
<title>Grafisk brugergrænseflade</title>
<para>
Der er en del forskellige grafiske brugergrænseflader til Linux, som
alle tilbyder spændende muligheder. Det er ikke sådan, at du behøver at
bruge dem, men du har muligheden for at vælge netop den, som du synes
tilbyder det du søger. Vi vil nævne et par relevante systemer.
</para>

<para>
<itemizedlist mark="bullet">

<listitem> <para>KDE er et meget succesrigt projekt, som har meget stor
fart på. KDE
tilbyder alle de små ting, du er vant til fra Windows: Ikoner, træk-og-slip-funktioner,
grafisk filhåndtering mv., samt masser af praktiske småprogrammer,
som f.eks. notitssedler, cd-afspiller, små spil og meget mere. Hvordan KDE ser
ud, er meget op til dig selv, da der er masser af opsætningsmuligheder. Det
er dog ikke alle programmer, der er lavet til at udnytte KDE's muligheder
optimalt.
Find KDE på <ulink url="http://www.kde.org">http://www.kde.org</ulink>.
</para></listitem>

<listitem> <para>Gnome er fremtidens frie skrivebordssystem, baseret på
<glossterm linkend="def-itplatform-netvaerksobjekt">netværksobjekter</glossterm>. Gnome
er et skrivebordsmiljø, der
tilbyder <glossterm linkend="def-itplatform-applikation">applikationerne</glossterm>
nogle muligheder for at køre på en integreret måde, ligesom de gør i Windows.
Gnome er stadig kun under udvikling, men Gnome-holdet er ved at være klar med
færdige produktionssystemer nu. Tempoet er meget højt, og allerede nu er så
store dele færdige, at den eksperimenterende bruger kan få meget sjov ud af at
lege med systemet. Du kan læse meget mere om Gnome på
<ulink url="http://news.gnome.org">http://news.gnome.org</ulink>.
</para></listitem>

<listitem> <para>Enlightenment er en såkaldt vindueshåndtering. Den har ikke alt
det i sig, som KDE har, men er mere beregnet til at styre, hvordan
grafikken ser ud.  Enlightenment kan køre oven på Gnome og udnytte dennes
faciliteter. Den kan også køre alene. Enlightenment er et meget
futuristisk projekt med elementer som er helt unikke. Grafikken er
meget speciel, men spændende. Startes et
<glossterm linkend="def-itplatform-tekstterminal">tekstterminal</glossterm>-vindue, kommer
vinduet flyvende fra siden, og hér har du
<glossterm linkend="def-itplatform-bitmap">bitmap</glossterm>-grafik til at danne
baggrund for teksten i vinduerne. Baggrundsbilleder er standard. De
er dog ikke statiske, men kan være dynamiske effekter såsom flammer,
der bevæges, ringe i vand, som udbredes med tiden etc. Enlightenment er
godt på vej frem, men mangler stadig mange ting. Beta-versioner kan
hentes fra <ulink url="http://www.enlightenment.org">http://www.enlightenment.org</ulink>
</para></listitem>
</itemizedlist>
</para>

<para>
Der findes masser af andre vindueshåndterere, f.eks. Afterstep og WindowMaker,
samt Fvwm 95 - læs mere om dem rundt om på internettet.
</para>
</sect3>

<sect3 id="forordprogrammering">
<title>Programmering</title>
<para>
Her går vi måske lidt væk fra den almindelige bruger, men der er
dog mange, der programmerer lidt på deres hjemmecomputer. Til denne
gruppe findes der masser af gode programmeringsværktøjer til Linux, og der
findes oversættere og fortolkere til næsten ethvert
programmeringssprog: C, C++, Fortran, Perl, Python, Java, Tcl/Tk,
Ada og Pascal.
</para>

<para>
Visuelle værktøjer som Visual Basic og Visual C++ findes ikke til
Linux, men der er et par gode grafiske
<glossterm linkend="def-itplatform-debugger">debuggere</glossterm>, og
integrerede udviklingsmiljøer er på vej til Linux. Netop nu er
KDevelop og Code Warrior kommet til Linux i de første
udgaver. Delphi er ligeledes på vej under navnet Kylix.
<indexterm><primary>Delphi til Linux</primary></indexterm>
<indexterm><primary>Kylix</primary></indexterm>
<indexterm><primary>Code Warrior</primary></indexterm>
<indexterm><primary>KDevelop</primary></indexterm>
<indexterm><primary>Debugger</primary></indexterm>

</para>
</sect3>

<sect3 id="forordnetvaerk">
<title>Netværk</title>
<para>
Linux kan fungere som server i hjemmenetværket, hvis du har sådan
et. Den kan sagtens være navne-,
<glossterm linkend="def-itplatform-dhcp">DHCP</glossterm>-, fil-, print- og webserver, og
endda klare alle opgaverne på samme tid. Linux kan også være en meget
kraftig filserver for Windows- og Mac-maskiner. Hvis Linux-maskinen
er sat rigtigt op og administreres fornuftigt, er Linux langt
mere sikker på et netværk end Windows. For den erfarne
Unix-administrator er det nemt at få overvågning og
<glossterm linkend="def-itplatform-brandmur">brandmur</glossterm> (eng. firewall)
sat op, så der lukkes af for de kendte sikkerhedshuller.
Virus er heller ikke et reelt problem, da man som almindelig bruger
ikke har skriveadgang til systemfilerne.
</para>
</sect3>

<sect3 id="fororddok">
<title>Teknisk dokumentation</title>
<para>
<indexterm><primary>LaTeX</primary></indexterm>

Der findes fremragende Linux-programmer til teknisk
dokumentation. Tekstformateringsprogrammet LaTeX er meget anvendt på
universiteter, idet specielt formler kommer til at se langt mere
professionelle ud, end hvad du kan lave med f.eks. Microsoft Word.
Skal du skrive f.eks. 100 eller 200 sider, er LaTeX et sikkert,
professionelt og stabilt valg - langt bedre end f.eks. Word. Hvis du
er villig til at sætte dig ind i noget sværere, kan du til gengæld
også opnå virkeligt flotte resultater. Tilsvarende er SGML og DocBook
gode valg til store dokumenter. Denne bog er netop skrevet i
DocBook.
<indexterm><primary>DocBook</primary></indexterm>
<indexterm><primary>SGML</primary></indexterm>

</para>
</sect3>
</sect2>

<sect2 id="stejlindlaering">
<title>Linux har en stejl indlæringskurve</title>
<indexterm><primary>Stejl indlæringskurve</primary></indexterm>
<para>
Linux er et styresystem, der er opbygget helt som andre Unix-systemer -
såsom AIX, HP-UX, Solaris og Irix.  Det er udviklet af
programudviklere primært til programudviklere.
</para>

<para>
På Windows kommer du hurtigt i gang, men du kommer aldrig videre end
"i gang". Eller, hvis du vil videre end i gang, går indlæringskurven
nærmest lodret, for så skal du til at lære, hvordan Windows fejler og præcist
hvordan og under hvilke forhold, hvilket varierer fra maskine til maskine.
Fordi Linux er så konsistent, som det er, kan du bruge din viden om
Linux på stort set alle Linux-maskiner - hver gang.  På grund af Windows'
inkonsistens bliver det utroligt svært at blive "rigtigt god" til
Windows. Linux er både utroligt komplekst, men også utroligt logisk indrettet,
fordi hver lille "ting" udfører sin egen lille velafgrænsede opgave. Og
ikke nok med det; har du lært noget af logikken bag Linux, kan den let
overføres til de andre Unix'er.
</para>

<para>
Linux er designet helt anderledes end f.eks. Windows. En Windows-bruger
kan genbruge en del af sin DOS/Windows-erfaring på Linux - men
bestemt ikke alt. Linux er beregnet til at flere personer kan bruge
computeren på en gang, evt. over et netværk. Derfor skal du logge ind
på systemet med et brugernavn og en adgangskode (eng. password). Nogle
synes, at det er lidt besværligt, når computeren bare skal bruges af
en person derhjemme. Men Linux er indrettet med sikkerhed i højsædet,
og det giver nogle fordele. Du kan ikke komme til at ødelægge
<glossterm linkend="def-itplatform-systemfil">systemfiler</glossterm>, når du er logget
ind med dit almindelige brugernavn. Hvis
du kommer til at køre et program med virus i, kan dette heller ikke
ødelægge systemfilerne, hvis du kører det som almindelig bruger. Kun
hvis du er logget ind som systemadministrator (som har brugernavnet
"root"), kan du få adgang til at ødelægge eller ændre systemets
centrale dele.
</para>

<para>
Desuden kan det være smart, hvis du har en familie, at de forskellige
familiemedlemmer har hvert deres brugernavn. På den måde kan hver person have
sin foretrukne grafiske brugergrænseflade og opsætning, og det er
let at holde styr på de forskellige familiemedlemmers filer. Linux gør
det muligt, at ethvert medlem af familien har et "privatliv" på
computeren, dvs. lillebror kan ikke læse storesøsters kærestebreve
(hvilket storesøster typisk vil være glad for).
</para>

<para>
Mange ting er ganske anderledes bygget op i Linux, end i Windows, og
du skal regne med, at du ikke kan alt med Linux samme dag, du har
installeret det. Du kommer til at skulle læse om Linux og spørge andre
om hjælp - der er til gengæld mange, som gerne vil hjælpe. Som regel
er der masser af hjælp at hente via internettet, enten via
nyhedsgrupper (eng. Newsgroups) eller hos en af de mange Linux-brugergrupper
(Linux User Groups - LUG'er) - se <ulink url="http://www.lug.dk">http://www.lug.dk</ulink>.
Du kan også lede efter bøger på bibliotek og i boghandel om Unix og Linux.
</para>
</sect2>

<sect2  id="linuxkanalt">
<title>Linux kan alt</title>

<!--
Grundlaget for generelle applikationssystemer er at man
repræsenterer tegn, d.v.s. bogstaver og andre glyffer, med tal.

Unix og Linux er i virkeligheden baseret på, at du skriver kommandoer
til computeren, ligesom man gjorde i DOS. 
/-->

<para>
Unix og Linux kan køre uden mus. Alt kan gøres uden mus, eller
sagt på en lidt mere dækkende måde, så er interface til
systemadministration baseret på programmer, som kan køre fra en
kommandolinie og som ikke skriver til en grafisk skærm. Udprint
(output) fra programmerne kan lægges i en logfil, også
fejlmeddelelser, og derved kan alt systemadministration
automatiseres og foretages fra en anden maskine.
</para>

<para>
Det er i virkeligheden ikke så fjernt fra fx. Microsoft
styre-systemer (MS-Windows), som godt nok repræsenterer sine
systemfunktioner med knapper og ruder, men som naturligvis har
tegnbaserede funktioner bagved. Når du i SuSE's Yast2 fx. klikker
på "tilføj bruger" og lignende, og taster oplysninger ind, så
køres et program (useradd) som skriver de nye oplysninger ind i
/etc/passwd - en tekstfil, som man lige så godt kunne have rettet
i med en almindelig tekst editor. Der er mange, der foretrækker
tekst-editoren som værktøj, men den kan dog ikke snakke direkte
med kerne-funktionerne. Hertil kræves programmer som fx.
<command> ifconfig. </command>
</para>

<para>
Du kan gøre "alt" med systemet fra en kommandolinje i Linux.
Kommandoerne, som du skriver, fx. <command> "ifconfig 10.1.1.2
eth0" </command> er meget mere avancerede end de tilsvarende i
DOS og Microsoft Windows cmd.exe.  Der er så mange smarte
kommandoer i Linux-systemet, som kan sammensættes og hurtigt løse
problemer, som ellers kunne tage tid.  Det er især derfor, at
Linux er overlegen i forhold til Windows. Windows er i langt
højere grad baseret på, at du må finde dig i, at du kan nogle bestemte
ting på en bestemt måde, og der er andre ting, du bare ikke kan. Linux er
måske sværere, men til gengæld kan man "alt".
</para>

<para>
Har du ikke lyst til at lære tekstbaserede kommandoer overhovedet, er
Linux måske lige på kanten til ikke at være interessant for dig.
</para>

<para>
Du kan dog komme langt med grafiske værktøjer i Linux, og den daglige
brug kan sagtens foregå uden at taste kryptiske kommandoer ind - også
installation og afinstallation af nye programmer kan køre grafisk. Men
skal du selv installere specielle programmer og konfigurere systemet,
kommer du ikke uden om kommandolinjen.
</para>

</sect2>

<sect2  id="enteneller">
<title>Linux er ikke enten-eller</title>
<para>
Findes dine favoritprogrammer endnu ikke til Linux, og vil du alligevel gerne
i gang med at prøve Linux, findes der råd. Det er muligt at køre både
Linux og Windows på den samme computer.
</para>

<sect3 id="fororddualboot">
<title>Dual boot</title>
<indexterm><primary>Duét-opstart</primary></indexterm>
<para>
Der er flere muligheder. Den mest udbredte er at køre dem hver for
sig. Dvs. at du ved opstart af pc'en vælger, om du vil starte
Linux eller Windows. Dette kaldes duét-opstart (eng. Dual Boot).
Starter du Windows, kan du kun køre Windows-programmer og læse dine
Windows-data. Starter du
Linux, kan du kun køre Linux-programmer, men du kan læse og skrive
både på Windows' del af harddisken og på Linux' egen del af harddisken.
</para>
</sect3>

<sect3 id="forordvm">
<title>Virtual machine</title>
<para>
Den anden mulighed er at starte Linux og derefter starte Windows i et
vindue under Linux, hvor det kører på en såkaldt virtuel maskine,
dvs. hele processoren og kobling til maskinen
<glossterm linkend="def-itplatform-emulere">emuleres</glossterm>. Dette kan
gøres med programmet VMware, som kan findes på
<ulink url="http://www.vmware.com">http://www.vmware.com</ulink> VMware koster
$299 (dog billigere for bl.a. studerende).
<indexterm><primary>Windows-programmer køres under Linux</primary></indexterm>
<indexterm><primary>VMware</primary></indexterm>
</para>

<para>
Så kan du køre dine Windows-programmer samtidig med, at du kører dine
Linux-programmer - og principielt kan alle programmer køre. VMware
kræver naturligvis at Windows er installeret på pc'en, og prisen
er, at din maskine skal være ret kraftig - både CPU (gerne mere end 266
MHz Pentium II) og RAM (gerne 128 Mb).
</para>
</sect3>

<sect3 id="forordwinemu">
<title>Windows-emulering</title>
<para>
En tredje mulighed for at køre Windows-programmer under Linux er at
bruge en Windows-emulator under Linux. Der findes f.eks. en, der hedder
WINE, som kan findes på
<ulink url="http://www.winehq.com">http://www.winehq.com</ulink>. Det
er ikke alle Windows-programmer, der kan køre under WINE.
</para>

<para>
Hvis du kun har brug for at køre DOS-programmer, så er en fjerde
mulighed at køre disse fra en DOS-emulator under Linux, som har navnet
<command>dosemu</command>.
Denne omtales nærmere i "Linux - Friheden til at vælge programmer".
</para>
</sect3>


</sect2>
</sect1>




<sect1 id="Linuxkanmangeting">
<title>Linux er god til mange ting - samtidigt</title>

<para>
Linux er i sig selv lavet til at udnytte netværk. Da Linux er et
styresystem, der er født med multitasking og designet til at give
stor ydelse, kan du uden større problemer samtidigt køre 
webserver, 
<glossterm linkend="def-itplatform-fjern-adgang">fjern-adgang</glossterm>, 
udbydelse af
<glossterm linkend="def-itplatform-anonym-FTP">anonym FTP</glossterm>,
anvendelse af diske på andre maskiner, udnyttelse af netværksprintere,
e-postserver, nyhedsserver, søge i databaser, samt surfe på internettet.
<indexterm><primary>anonym ftp</primary></indexterm>
</para>

<para>
Linux er et 
<glossterm linkend="def-itplatform-32-bit-styresystem">32-bit styresystem</glossterm> 
til pc og andre platforme
(64-bit til Alpha), som enten kan erstatte DOS/Windows fuldstændigt
eller installeres på samme maskine som disse. De basale operationer
er normalt tekstbaserede, men efterhånden er der også mulighed for at
benytte grafiske værktøjer. Fra Microsoft-verdenen kender
de fleste problemet med, at installation af et program meget
ofte skal afsluttes med en genstart af maskinen, hvilket er kedeligt,
hvis der skal tredive 
<glossterm linkend="def-itplatform-sikkerhedsopdateringer">sikkerhedsopdateringer</glossterm> på maskinen. 
<indexterm><primary>sikkerhedsopdateringer</primary></indexterm>
Linux er derimod nemt at vedligeholde for en erfaren systemadministrator,
da nye programmer normalt kan installeres over netværket.
Systemadministratoren skal således ikke hen og sidde ved maskinen for at
ændre på opsætningen eller tilføje nye programmer. En
anden stor fordel er, at Linux-maskinen kan opgraderes, mens den kører
uden at skulle genstartes.
</para>

<para>
I modsætning til Windows 95/98 kører programmerne under Linux i ægte
multitasking. Hvis et program er gået ned, kan det blot afsluttes fra
Linux uden, at dette påvirker stabiliteten af de øvrige programmer. På
den enkelte Linux-maskine kan flere personer dele maskinen (også på
samme tid) og undgå det rod, der tit opstår på en DOS/Windows-pc med
forskellige opsætningsfiler, der ændres uden central styring. På enhver
Linux- og Unix-maskine er der en "superbruger", kaldet
<emphasis>root</emphasis>, som er administrator af maskinen. Kun
<emphasis>root</emphasis> kan ændre den generelle opsætning. Hver
bruger oprettes på lige fod med andre og har normalt ikke rettigheder
til at slette eller ændre i andre brugeres filer og slet ikke
systemets filer. Den enkelte bruger kobler sig på med sit brugernavn
og en privat adgangskode. Hvis man ikke har adgangskoden, kan man ikke
komme ind på maskinen.
</para>

<para>
I Unix-verdenen hedder det grafiske vinduesystem "X Window System" (i
daglig tale X), og det følger også med til Linux. X-vinduesystemet er meget
stabilt og er teknisk set forud for andre 
alternativer. Den store fordel ved X er, at du via en netværksforbindelse
kan koble dig på andre Unix-arbejdsstationer og køre
programmer på disse maskiner. Programmerne kan være grafisk
baserede, og det grafiske output vises på din skærm.
Hver enkelt bruger kan vælge sin egen opsætning, så programmerne kører
med de vante farver, skrifttyper osv.
</para>

<para>
For at køre Linux med grafisk brugergrænseflade kræves mindst en 386
pc med 8 Mb hukommelse og minimum 50 Mb harddisk.  Normalt vil du dog
få meget større glæde af Linux-maskinen med 16 eller 32 Mb hukommelse;
f.eks. vil en 166 MHz Pentium pc med 32 Mb hukommelse og 500 Mb
harddisk give en potent Unix-arbejdsstation. Den arbejder hurtigt, du
får masser af programmer, og systemet er meget stabilt - altsammen for
meget få penge.  Det skal også nævnes, at nok har de fleste en Intel-baseret 
maskine, men Linux kører også fint på mange andre platforme.
</para>

</sect1>


<sect1 id="hvorLinux">
<title>Hvor bruges Linux i dag?</title>

<para>
Linux er i dag installeret af mange teknisk interesserede mennesker
hjemme og/eller på arbejdet. Mange installerer Linux og erstatter eller
supplerer Windows med Linux - enten på grund af de nye muligheder, der
ligger i Linux, eller på grund af utilfredshed med f.eks. 
Windows-programmers manglende stabilitet.
</para>

<para>
Mange firmaer bruger Linux som filserver for
Windows-klienter. Pga. stor ydelse 
og en endnu bedre stabilitet kommer Linux her ind og overtager Windows NT's
funktioner - og gør det bedre. Mange firmaer ønsker webservere
med databasetilgang, som skal kunne yde meget. Også her er
Linux et godt valg.
</para>

<para>
Internetudbydere anvender hyppigt Linux på grund af god <glossterm
linkend="def-itplatform-skalerbarhed">skalerbarhed</glossterm>, høj driftsikkerhed,
let vedligeholdelse og en meget hurtig adgang til nyheder om
sikkerhedsproblemer og løsninger på disse.  Tiscali
(tidligere World Online eller Image Scandinavia) er en af de største internetudbydere i
Danmark og bruger Linux som platform.
<indexterm><primary>skalérbarhed</primary></indexterm>
<indexterm><primary>driftsikkerhed</primary></indexterm>
</para>

<para>
På flere universiteter og andre læreanstalter er Linux blevet meget
udbredt på grund af adgangen til gratis programmer og muligheden
for at lave flerbrugersystemer til mange
studerende. Mange firmaer kører Linux i dag, enten for at få gode
udviklingsplatforme, som filservere eller oftest som brandmure
til at afskærme firmanetværk mod internettet.
</para>

<para>
Internationalt er Linux kernen i store WAN-systemer (Wide Area Network). 
Her kan nævnes IKEA, US Postal Services, NASA og CERN, der alle er
karakteriseret ved, at de ikke nemt kunne få opfyldt specialiserede
ønsker hos de etablerede EDB-leverandører. I stedet har de valgt at få
fuld adgang til hele systemkoden og derefter lave præcis det system,
de ønsker.
</para>

<para>
En række danske firmaer - anført af Liga, SuperUsers, Kampsax Technology,
Netcetera, Xenux, Plomus, eHuset og Webvisor - sælger
specialløsninger og konsulent-tjenester baseret på Linux. Den mest
kendte succeshistorie er nok TeVefonen på TV2's tekst-tv, som blev
lavet af den danske afdeling af Grundig TV i samarbejde med 2M
Electronic, der også udvikler betalings-tv-løsninger til hoteller på
Linux. En anden succeshistorie er printerserverfirmaet Lasat Networks
(i-data), som baserer mange af deres produkter på Linux.
</para>

<para>
Linux vinder også frem indenfor 
<glossterm linkend="def-itplatform-beowulf">Beowulf-klyngesystemer</glossterm> 
(eng. cluster).
I tilfælde hvor man skal bruge meget mere beregningskraft end hvad der
kan hentes ud af én maskine, så kobler man en masse (billige) maskiner
ind i samme højhastighedsnetværk og udnytter klyngens samlede kraft.
I dag har bl.a. Niels Bohr Institut, Datalogisk Institut ved
Københavns Universitet og Institut for Matematisk
Modellering på DTU lavet store Linux-klynger.
</para>

</sect1>


<sect1 id="distributioner">
<title>Valg af distribution</title>
<indexterm>
 <primary>Linux</primary>
 <secondary>distributioner</secondary>
</indexterm>
<indexterm> <primary>Distributioner</primary> </indexterm>

<para>
Der er som nævnt tidligere mange forlag, der udgiver hver sin udgave
af Linux (ofte kaldet en distribution). Den vigtigste forskel mellem
de forskellige udgaver er nok installationsprogrammet, men derudover
er der to forskellige systemer til at distribuere programmer til
Linux. Det ene kaldes RPM (for "Red Hat Package Manager") og det andet
kaldes DPKG (for "Debian Package"). Af de her beskrevne udgivelser af
Linux benytter Red Hat, Mandrake og SuSE RPM-systemet mens Corel
benytter DPKG-systemet.
</para>

</sect1>



</chapter>
