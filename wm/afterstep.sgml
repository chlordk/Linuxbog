<?xml encoding="ISO-8859-1" ?>
<chapter id="afterstep">
<title>AfterStep</title>

<!-- Originalfil http://www.sslug.dk/julekalender/17.php3 -->

<indexterm><primary>afterstep</primary></indexterm>
<indexterm><primary>Windowmanager</primary><secondary>Afterstep</secondary></indexterm>
<para>
AfterStep hører til blandt veteranerne. Den har eksisteret længe, og er
egentlig en fortsættelse af et endnu ældre projekt, BowMan, der
for længst er stoppet.
</para>

<para>
AfterStep er ikke lavet specifikt til Linux, og den er da også omtrent lige så
gammel som de første Linux-distributioner.
</para>

<para>
Jeg har tidligere brugt AfterStep på HP-UX som erstatning for det meget
lidt funktionelle CDE-miljø, ligesom AfterStep tidligere var fast
inventar på mine Linux-maskiner.
</para>

<para>
Meningen er at AfterStep skal ligne og opføre sig som NeXTStep der blev
lavet af NeXT Software, Inc., der havde Steve Jobs fra Apple som en af
grundlæggerne.
</para>

<figure id="wm-afterstep-fullscreen-fig" float="1">
<title>Afterstep</title>
<graphic fileref="afterstep_fullscreen.&magic;" scale="60"></graphic>
</figure>

<sect1 id="wm-afterstep-installation">
  <title>Installation</title>

<para>Fra <ulink url="http://www.afterstep.org/download.php">AfterSteps
download-side</ulink> kan man hente en SRPM af den seneste version, men den
lod sig ikke bygge til brugbar RPM på Red Hat 8, så jeg hentede <ulink url="ftp://ftp.afterstep.org/stable/afterstep-1.8.11.tar.bz2">kildekoden</ulink>
i stedet.
</para>

<para>
AfterStep kompilerer let på Red Hat 8. Den sædvanlige <command>./configure
&& make && make install</command> virker fint, men det er også muligt at
benytte det medfølgende <command>./install.script</command>.
</para>

<para>
Resultatet er det samme: AfterStep installeres under
<filename>/usr/local</filename>.
</para>
</sect1>    <!--   Installation -->

<sect1  id="wm-afterstep-konfiguration">
  <title>Konfiguration</title>
<sect2  id="wm-afterstep-konfigurationsfiler">
  <title>Konfigurationsfiler</title>

<para>
AfterSteps konfigurationfiler ligger under
<filename>/usr/local/share/afterstep</filename>.
</para>

<para>
Den enkelte brugers AfterStep-konfiguration kan lægges i
<filename>$HOME/GNUstep/Library/AfterStep/</filename>, og har samme
katalogstruktur som <filename>/usr/local/share/afterstep</filename>.
</para>

<para>
Man kan lige så godt starte med at kopiere det meste af 
<filename>/usr/local/share/afterstep</filename> , da jeg har svært ved at
forestille mig at nogen vil have AfterStep i default-konfigurationen.
Indholdet af katalogerne <filename>looks</filename>, 
<filename>desktop</filename> og <filename>backgrounds</filename> skal ikke 
kopieres da en del indgange i menuerne
så vil dukke op to gange. Men katalogerne selv må gerne eksistere under 
<filename>$HOME/GNUstep/Library/AfterStep/</filename>, da man så her kan lægge
egne menu-punkter og ikoner.
</para>

<para>
Mængden af konfigurationsfiler og -kataloger kan ved første øjekast se
temmelig uoverskuelig ud:
</para>

<screen>
kvi@snake ~/GNUstep/Library/AfterStep -> ls -F
animate       base.15bpp  clean          feels/  non-configurable/  themes/
asetroot      base.16bpp  compatibility  forms   pager              wharf
audio         base.24bpp  database       Gnome   scripts/           winlist
autoexec      base.32bpp  desktop/       ident   scroll             zharf
backgrounds/  base.8bpp   doc/           looks/  start/  
kvi@snake ~/GNUstep/Library/AfterStep ->
</screen>

<para>
Men når man har vænnet sig til det, er det egentlig ganske logisk.
AfterStep har ingen kilometerlang <filename>.noget</filename>-fil.
Der er &eacute;n fil til
hver funktion, hvilket selvfølgelig øger overskueligheden væsentligt,
når man først har fundet ud af, hvilke filer der styrer hvad.
</para>

<para>
Jeg har ikke været dem alle igennem, men for mig at se er de væsentlige
filer og kataloger:
</para>


<itemizedlist mark="bullet">
<listitem>
 <para>
<filename>autoexec</filename> bestemmer hvilke AfterStep-moduler der
skal køres ved start og genstart 
</para>
</listitem>
<listitem> 
 <para>
<filename>wharf</filename> konfigurering af Wharf
 </para>
</listitem>
<listitem>
 <para>
<filename>pager</filename> styrer pagerens udseende og størrelse
 </para>
</listitem>
<listitem> 
 <para>
<filename>start/</filename> i dette katalog styres menuen
 </para>
</listitem>
<listitem>
 <para>
<filename>desktop/</filename> herunder ligger ikoner, temaer, baggrunde og lignende
 </para>
</listitem>
<listitem> 
 <para>
<filename>looks/</filename> udseende og placering af forskellige elementer
 </para>
</listitem>
</itemizedlist>
</sect2>    <!--   Konfigurationsfiler -->

<sect2  id="wm-afterstep-winlist">
  <title>Winlist</title>

<para>
Winlist er et lille panel hvormed man kan holde styr på åbne vinduer -
i stil med GNOME-panelets Desk Guide, eller Taskbar i Windows.
</para>

<figure id="wm-afterstep-winlist-fig" float="1">
<title>winlist med afterstep</title>
<graphic fileref="afterstep_winlist.&magic;" scale="60"></graphic>
</figure>


<para>
Jeg synes den er overflødig, så jeg fjernede <filename>Module "I"
WinList</filename> fra
<filename>$HOME/GNUstep/Library/AfterStep/autoexec</filename> og
gjorde ikke mere ved winlist. Men den kan konfigureres gennem filen
<filename>winlist</filename>.
</para>
</sect2>    <!--   Winlist -->

<sect2  id="wm-afterstep-pager">
  <title>Pager</title>

<para>
Når man starter AfterStep første gang får man en pager, der efter min
smag er lidt vel overdimensioneret.
</para>

<figure id="wm-afterstep-pager-fig" float="1">
<title>Pager</title>
<graphic fileref="afterstep_pager.&magic;" scale="60"></graphic>
</figure>

<para>
Jeg synes den fylder for meget, og i øvrigt kan jeg sjældent hitte rundt i
mere end 4 desktops.
</para>

<para>
I <filename>$HOME/GNUstep/Library/AfterStep/pager</filename> udkommenterede jeg
Desktop 1,2 og 3 og ændrede lidt på størrelsen for at få den til at
passe ind i Wharf.
</para>

<para>
I <filename>module</filename> udkommenterede jeg pager-linjerne - også af hensyn
til Wharf. Mere om Wharf i næste afsnit.
</para>

<para>
For sjov skyld ændrede jeg på farverne på de pop-up-lister der kommer 
når man kører musen hen over pageren.
</para>

<para>
Her er uddrag af min <filename>pager</filename>-fil:
</para>

<screen>
..
..
BalloonBorderWidth      1
BalloonBorderColor      Green
..
..
*PagerDecoration  DeskBorderWidth 1, GridColor green, NoDeskLabel
..
..
*PagerGeometry       54x54+0+0
..
..
*PagerStyle     0       DeskStyle
#*PagerStyle     1       DeskStyle
#*PagerStyle     2       DeskStyle
#*PagerStyle     3       DeskStyle
..
..
#*PagerDontDrawBg    
#*PagerAlign          0
#*PagerLabel          0       Desktop
#*PagerLabel          1       WWW
#*PagerLabel          2       Mail
#*PagerLabel          3       Games
*PagerRows           1
*PagerColumns        1
..
</screen>
</sect2>    <!--   Pager -->

<sect2  id="wm-afterstep-wharf">
  <title>Wharf</title>



<para>
Wharf er et "programpanel" i stil med "The Slit" fra FluxBox eller
"Docken" i WindowMaker (der faktisk er lavet med inspiration fra
AfterStep).
</para>

<figure id="wm-afterstep-wharf-fig" float="1">
<title>wharf</title>
<graphic fileref="afterstep_wharf.&magic;" scale="60"></graphic>
</figure>


<para>
Wharf kan sluge applikationer, og AfterStep har en <ulink
url="http://www.tigr.net/afterstep/long.php">stor samling</ulink>
netop til Wharf. Jeg hentede det <ulink
url="http://www.tigr.net/cgi-bin/as-apps-snapshot.cgi">komplette
tar-arkiv</ulink> af dem alle og kompilerede efterhånden som jeg fik
brug for dem.
</para>

<para>
Først i filen <filename>$HOME/GNUstep/Library/AfterStep/wharf</filename> er
der en del options der bestemmer hvordan Wharf skal opføre sig:
farver, animering, pop-up-lister o.l.
</para>

<para>
Det har jeg ikke pillet ved.
</para>

<para>
Men jeg ændrede <filename>*WharfGeometry</filename> til <filename>-1+1</filename> for at
få den til at tage udgangspunkt i øverste højre hjørne.
</para>

<para>
Hvis man hellere vil have en liggende Wharf kan <filename>*WharfColumns</filename> erstattes af <filename>*WharfRows</filename>.
</para>

<para>
Syntaksen for de dockede applikationer kan være lidt tricky, men med
nogle eksempler vil det nok falde naturligt efter et stykke tid.
</para>

<para>
Jeg vil have Emacs let tilgængelig, så jeg indsatte følgende linie:
</para>

<screen>
*Wharf Emacs emacs.xpm Exec "-" (exec emacs)
</screen>

<para>
AfterStep kommer ikke med et Emacs-ikon, så jeg huggede et fra GNOME, og
lagde det i XPM-format under <filename>$HOME/GNUstep/Library/AfterStep/desktop/icons/16bpp</filename>.
</para>

<para>  
Wharf kommer hurtigt til at fylde den del, så man kan med fordel bruge
de indbyggede skuffer.
</para>

<para>
Jeg har lavet en skuffe til audio-ting og en til programmer jeg ikke
bruger så ofte:
</para>

<screen>
## Applikations-folder
*Wharf Applications FileFolders.xpm,3_dots.xpm Folders
        *Wharf gimp Paint.xpm Exec "-" gimp &
        *Wharf OOo Publish.xpm Exec "-" ooffice &
*Wharf ~Folders

## Audio-folder
*Wharf Audio gnome-audio2.xpm,3_dots.xpm Folders
        # Mixer
        *Wharf asmixer - Swallow "asmixer" asmixer -g -1-1 &
        *Wharf asMix - Swallow "asMix" asmix -shape &
        # CD player
        *Wharf ascd - Swallow "ascd" ascd &
*Wharf ~Folders
</screen>

<para>
<filename>FileFolders.xpm,3_dots.xpm</filename> giver to XPM-billeder på
skuffeknappen: Et af nogle fine hængemapper og et af tre prikker, der
symboliserer at det er en skuffe og ikke et normalt program.
</para>

<para>
 <filename>Folders</filename> definerer en ny skuffe.
</para>

<para>Min endelige konfigurationsfil der laver den wharf her til venstre kan
findes i <ulink url="17-wharf.txt">min wharf-fil</ulink>
</para>
</sect2>    <!--   Wharf -->

<sect2  id="wm-afterstep-menuen">
  <title>Menuen</title>

<para>
Menuen konfigureres i kataloget <filename>~/GNUstep/Library/AfterStep/start</filename>. 
Strukturen herunder
afspejles i menuen. I kataloget <filename>Applications</filename> har jeg:
</para>

<screen>
kvi@snake ~/GNUstep/Library/AfterStep/start/Applications -> ls -1F
Accessories/
a_nop
b_aterm
c_xiterm
d_xterm
Editors/
Emulators/
e_rxvt
Eterra/
f_Eterm
Multimedia/
Network/
Office/
System/
kvi@snake ~/GNUstep/Library/AfterStep/start/Applications ->
</screen>


<para>
Kataloger angiver en undermenu med katalogets navn, og filer angiver
menupunkter. Menupunkterne navngives med et bogstav eller et tal
efterfulgt af en underscore og herefter menupunktets navn. Det første
bogstav eller tal bestemmer menupunkternes rækkefølge.
</para>

<para>
Selve menupunkternes filer er ganske simple:
</para>

<screen>
kvi@snake ~/GNUstep/Library/AfterStep/start/Applications -> cat b_aterm 
Exec "AfterStep terminal" exec aterm -tr -sh 60 -bg black -fg white &
MiniPixmap "mini-app.xpm"
kvi@snake ~/GNUstep/Library/AfterStep/start/Applications ->
</screen>

<para>
Først angives der at dette er et eksekverbart program der kaldes for
&quot;AfterStep terminal&quot;. Derefter angives selve kommandolinien
til det program der skal startes.
</para>

<figure id="wm-afterstep-menu-fig" float="1">
<title>Udfoldet menu</title>
<graphic fileref="afterstep_menu.&magic;" scale="60"></graphic>
</figure>

</sect2>    <!--   Menuen -->

<sect2  id="wm-afterstep-ikoner">
  <title>Ikoner</title>

<para>
Da jeg ikke synes om Winlist har jeg i stedet brug for at have ikoner på
desktoppen. I filen <filename>~/GNUstep/Library/AfterStep/looks/look.Vilmann</filename> har jeg angivet <filename>IconBox                  10 -100 600 -10</filename> , for
at få ikonerne til at ligge nederst til venstre.
</para>

<para> 
<filename>look.Vilmann</filename> er en kopi af en af filerne i
<filename>/usr/local/share/afterstep/looks/</filename>, som jeg har
rettet lidt til så udseendet passer mig lidt bedre.
</para>
</sect2>    <!--   Ikoner -->
</sect1>    <!--   Konfiguration -->



<sect1  id="wm-afterstep-fed">
  <title>Er AfterStep stadig brugbar?</title>

<para>
Jep!
</para>

<para>
Jeg har her kun været inde på en lille del af AfterStep. Der er meget
mere at lege med, hvis man har tid og lyst. Temaer og baggrunde kan
ændres efter behov, og der eksisterer en erstatning for wharf ved navn
zharf.
</para>

<para>
Men AfterStep <emphasis>har</emphasis> overstået børnesygdommene. Og når man har
forstået opbygningen af konfigurationskataloget, er den ikke specielt
indviklet at arbejde med.
</para>

<para>
Den gør sig godt som flot alternativ til GNOME eller KDE.
</para>

<para>
Jeg har nu (igen) den sidste uges tid brugt AfterStep. Og flere gange
har jeg fået kommentaren: Hvad er det? Den er flot!
</para>

<para>
Eneste anke er at wharf'en fylder en del på skærmen. Der er ingen tvivl
om at AfterStep kommer fra miljøer hvor skærmene har højere opløsning
end de 1024x768 min bærbare kan præstere.
</para>

<para>
Og så kræver den et godt grafikkort. Det burde ikke være et problem
i dag, men på ældre maskiner kan man "løbe tør" for farver, fordi
ikonerne er meget farverige.
</para>
</sect1>
</chapter>    <!--   AfterStep -->
