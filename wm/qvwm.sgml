<?xml encoding="ISO-8859-1" ?>
<chapter id="qvwm">

<!-- Originalfil http://www.sslug.dk/julekalender/7.php3 -->


<title>QVWM</title>

<para>
qvwm er en window manager, der er modelleret efter Windows 95/98.
Hvorfor hedder den så qvwm ? Ja, med forfatternes egne ord:
</para>

<itemizedlist mark="bullet">
  <listitem>

<para>&quot;q&quot; står for &quot;9&quot; - det udtales ens på 
japansk, og tegnet har næsten samme facon</para>

</listitem>

  <listitem>

<para>&quot;v&quot; står for &quot;5&quot; - V er romertal for 5.</para>

</listitem>

  <listitem>

<para>Desuden er qvwm en &quot;98 Window Manager&quot; fordi &quot;v&quot;
står for &quot;8&quot - hvis man vender det på hovedet, er V meget lig 8
i Kanji tegnsættet.</para>

</listitem>
</itemizedlist>

<para>Så qvwm er altså japansk, og hvis du synes forklaringen på
navnet lyder lidt vel langt ude, så må man vel sige at det ikke
overrasker når først man har fået ideen at ville lave Windows 95
på Linux.</para>

<para>
Sådan ser qvwm ud:
</para>

<figure id="qvwm-fig" float="1">
<title>qvwm</title>
<graphic fileref="qvwm.&magic;" scale="60"></graphic>
</figure>



<sect1>
  <title>Installation</title>

<para>Qvwm findes på <ulink url="http://www.qvwm.org/">http://www.qvwm.org/</ulink>. Den aktuelle version er 1.1.12, som blev frigivet i februar 2002. Jeg kender ikke til
at qvwm er med i nogen standard distributioner, men den er let at installere
med den sædvanlige sekvens: <command>./configure ; make; su -c make install</command></para>

<para>Det eneste der kræves specielt, er <filename>imlib</filename> biblioteket, men det
anvendes af mange andre Linux programmer og følger normalt med din
distribution.</para>

<sect2>
  <title>Opsætningsfiler</title>

<para>Alle filer der styrer qvwm ligger under
kataloget <filename>/usr/local/share/qvwm</filename> .  Her ligger
både default konfigurations-filen <filename>system.qvwmrc</filename>, 
samt animerede ikoner, theme-filer, lydfiler m.m.
</para>

<para>
Hver enkelt bruger har derudover sin personlige opsætning i filen <filename>~/.qvwmrc</filename>.
</para>

<para>
<filename>.qvwmrc</filename>-filen styrer <emphasis>alt</emphasis> i
qvwm - hvis man vil ændre noget i dens opførsel, er det denne fil man
skal rette i. Man skal genstarte qvwm for at indlæse den nye .qvwmrc
fil, men det gøres nemt ved at højre-klikke på desktoppen, vælge "Exit
qvwm" og så vælge "Restart qvwm".</para> 
</sect2> <!-- Opsætningsfiler -->

<sect2>
  <title>Startmenu</title>

<figure id="qvwmmenu-fig" float="1">
<title>qvwmmenu</title>
<graphic fileref="qvwmmenu.&magic;" scale="60"></graphic>
</figure>


<para> 
Startmenuen findes i nederste venstre hjørne. Denne menu defineres i
<filename>.qvwmrc</filename> filen i et format, der minder meget om den måde man
i gamle dage definerede menuer i Windows programmer.
Nu til dags sker den slags vist i et GUI...
</para>
</sect2>    <!--   Startmenu -->

<sect2>
  <title>Genvejstaster</title>

<para>
Genvejstaster defineres også i .qvwmrc-filen - 
i afsnittet <filename>[ShortCutKeys]</filename> . En genvejstast kan bindes til en
bestemt qvwm funktion - f.eks. er ALT+F4 bundet til at lukke
det aktive vindue ved at aktivere QVWM_CLOSE funktionen:
</para>

<screen>
F4              Alt             QVWM_CLOSE
</screen>


<para>
Alle funktionerne er listet i man-siden i afsnittet om
"INTERNAL COMMAND"
</para>

</sect2>    <!--   Genvejstaster -->

<sect2>
  <title>Vindueshåndtering</title>


<itemizedlist mark="bullet">
<listitem>
 <para>
    <emphasis>Flytte et vindue:</emphasis>
     Træk i titelbaren med venstre museknap. Eller aktiver
     vindues-menuen med ALT+&lt;space&gt;, og vælg "Move" - så 
     flytter du rundt med piletasterne.
 </para>
</listitem>
<listitem>
 <para>
     <emphasis>Ændre størrelse på et vindue:</emphasis>
     Træk i hjørnet.
 </para>
</listitem>
<listitem>
 <para>
     <emphasis>Maksimere/minimere et vindue:</emphasis>
     Brug maksimer/minimer knapperne øverst til højre i
     vinduet.
 </para>
</listitem>
</itemizedlist>
</sect2>    <!--   Vindueshåndtering -->

<sect2>
  <title>Fokus</title>

<para>Default har qvwm click-to-focus, og man skal klikke i titel-
baren på vinduet. Dette kan ændres til focus-follows-mouse ved at
rette .qvwmrc filen og ændre "ClickToFocus" til "False". Hvis man
samtidig holder "NoDesktopFocus" sat til "True" beholder det 
aktive vindue fokus, selv hvis musen flyttes ud på baggrunden
i desktoppen - det kaldes nogle steder "sloppy focus".</para>
</sect2>    <!--   Fokus -->

<sect2>
  <title>Workspaces/virtuelle skriveborde</title>

<para>qvwm har en indbygget 
"pager", d.v.s. virtuelle skriveborde, med
3x3 virtuelle skriveborde. Antal og facon kan stilles i .qvwmrc
filen. Skift mellem de forskellige desktops sker ved at klikke
i pageren på den desktop, man vil skifte til. Default er der dog
aktiveret en facilitet, så hvis musen glider hen i kanten af 
skærmen, skiftes der automatisk til den virtuelle desktop som
ligger ved siden af den aktive. Dette kan være lidt forvirrende,
men kan selvfølgelig slåes fra ved at sætte PagingBeltSize til 0.
</para>

<figure id="qvwmpager-fig" float="1">
<title>QVWM pager</title>
<graphic fileref="qvwmpager.&magic;" scale="60"></graphic>
</figure>


<para>qvwm har også en pudsig feature: Man kan placere vinduer midt mellem
to virtuelle desktops.</para>
</sect2>    <!--   Workspaces/virtuelle skriveborde -->

<sect2>
  <title>Baggrundsbilleder og temaer</title>

<para>qvwm understøtter temaer - men de er faktisk blot en måde at samle
indstillinger som handler om udseendet af desktoppen i .qvwmrc filen.
Skift af tema sker derfor ved at ændre en "include" linie i 
.qvwmrc filen.</para>

<para>Temaerne styrer alt der handler om udseende - baggrundsbillede,
farver, skrifttyper o.s.v.</para>

<para>Der følger tre tema-definitioner med i qvwm pakken - default,
space og clouds. Default temaet er det, der er vist på billederne.</para>
</sect2>    <!--   Baggrundsbilleder og temaer -->

<sect2>
  <title>Dokumentation</title>
<para>
qvwm har en meget omfattende man-side, som beskriver alt hvad man
kan gøre med opsætning af <filename>.qvwmrc</filename> filen. Der følger også nogle 
tekst-filer med en FAQ og nogle løse noter med qvwm - både på 
engelsk, fransk og japansk! Desuden kan man jo læse om qvwm på
deres hjemmeside, <ulink url="http://www.qvwm.org/">www.qvwm.org</ulink>
</para>
</sect2>    <!--   Dokumentation -->
</sect1>

<sect1>
  <title>Hvad er det fede ved qvwm?</title>

<para>
Jeg må indrømme at qvwm er bedre, end jeg umiddelbart havde troet.
Den er lille - bruger kun godt 5 MB RAM - og hurtig, men alligevel
er der gode muligheder for at konfigurere den til at opføre sig
sådan som gerne vil have den til. Grafisk og funktionelt er efterligningen 
af Windows 95/98 så nogenlunde på plads, så den er måske værd at
overveje, hvis man skal have lokket en fra Windows-verdenen over 
til Linux uden at de behøver blive skræmt af en helt fremmed
window manager.</para>
</sect1>
</chapter>
