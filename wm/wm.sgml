<?xml encoding="UTF-8" ?>

<!-- Originalfil http://www.sslug.dk/julekalender/1.php3 -->

<chapter id="wm-generelt">
 <title>Generelt om håndtering af window-managere</title>

 <indexterm><primary>Windowmanager</primary><secondary>generelt</secondary></indexterm>

  <para>
Hvis du kommer fra Windows verdenen, er du vant til at der kun findes
én grafisk grænseflade, som definerer f.eks. hvordan vinduer ser ud,
hvordan knapper ser ud, hvor forskellige "dimser" som f.eks. knapper
til at lukke for et vindue sidder henne osv. Under Linux findes der
flere muligheder (hvilket næsten altid er tilfældet og en af de ting
der tiltaler de fleste Linux-brugere). En grundlæggende forståelse af
de forskellige dele er en fordel, fordi det giver dig mulighed for at
vælge hvordan dit system skal hænge sammen, se ud og opføre sig, så det
passer dig.</para>

<sect1>
<title>Overblik</title>
<para>Man kan vælge at installere sit system uden
grafisk grænseflade overhovedet. Det vil man f.eks. ofte vælge at gøre
når man anvender Linux som en server, idet man alligevel administrerer
serveren over netværket. Men for en skrivebordsinstallation
vil man opleve at der bliver installeret et system kaldet "X" som er
den grafiske komponent langt de fleste Unix- og Linux-systemer
anvender.</para>

<para>X-systemet anvendes kun til at give adgang til den grafikhardware
(altså skærmkort) der findes i maskinen. Denne adgang er som
udgangspunkt uafhængig af maskinens hardware som sådan. Fordelen ved
det er blandt andet at man kan køre grafiske programmer over netværk
&ndash; for mange en ligegyldig ting, men for andre en utrolig
fordel.</para>

<para>Udover X skal man anvende det man kalder en "vindueshåndterer"
(eng.: Window Manager). Det er et stykke software der, som navnet
antyder, har til formål at styre vinduerne på din skærm. Herunder ting
som hvordan de ser ud, hvordan de skal dukke op på din skærm, hvordan
du kan ændre størrelse på dem, osv. Vindueshåndteringsprogrammer du
vil støde på kan være f.eks. "twm", "fvwm", "kwm", "sawfish",
"Enlightenment", "windowmaker", mv.</para>

<para>I tilgift til en vindueshåndterer (ofte beskrevet som i stedet
for, men teknisk er det i tilgift til) kan man have noget man kalder
et "skrivebordsmiljø". (Eng.: Desktop Environment). Grænsen mellem et
skrivebordsmiljø og en vindueshåndterer kan diskuteres, men to du
ihvertfald vil møde er "KDE" og "Gnome". Et skrivebordsmiljø håndterer
ting som et aktivt skrivebord, det vil sige ting som drag and drop, og
generelt vil nogen applikationer være skrevet til dette specifikke
miljø &ndash; hvilket dog ikke forhindrer én i at bruge programmer
der er skrevet til et bestemt miljø under et andet miljø. Men hvis man
ønsker at ens applikationer skal ligne hinanden så meget som muligt,
bør man typisk forsøge at holde sig til applikationer fra ét
skrivebordsmiljø.</para>

<para>Ovenstående lyder nok voldsomt kompliceret hvis du kommer fra et
Windows-miljø (eller noget der minder om det). Men, i praksis er det
ikke så vanskeligt. Til at starte med vil de fleste nok vælge hvad
deres installation har valgt for dem. Så, hvis du har valgt at
installere Red Hat, vil du nok opleve at dit skrivebordsmiljø er
Gnome, har du valgt Mandrake er det KDE, osv. </para>
</sect1>

<sect1 id="wm-generelt-wm">
 <title>Hvad er en windowmanager?</title>

 <para>
  Som navnet siger er en windowmanager det program der håndterer ens
  vinduer, men hvis man ser på de forskellige windowmanagere beskrevet
  her i bogen, så er der stor forskel på hvilken funktionalitet de
  tilbyder. Traditionelt udfører windowmanageren dog følgende opgaver:

  <itemizedlist>
   <listitem>
    <para>
     Tegne rammer om vinduerne og håndtere hvad der sker når brugeren
     trykker med musen på rammerne.
    </para>
   </listitem>
   <listitem>
    <para>
     Håndtere hvilket vindue der er aktivt (hvilket vindue man skriver
     i med tastaturet).
    </para>
   </listitem>
   <listitem>
    <para>
     Placering af nye vinduer og håndtering i hvilke vinduer der ligger
     over eller under andre vinduer.
    </para>
   </listitem>
   <listitem>
    <para>
     Mulighed for flere skriveborde (eng.: desktops) og arbejdsområder
     (eng.: workspaces)
    </para>
   </listitem>
   <listitem>
    <para>
     Menuer når man trykker med musen uden for andre vinduer
    </para>
   </listitem>
  </itemizedlist>

  Ofte har en windowmanager også haft sin egen
  <glossterm linkend="def-pager">pager</glossterm>, som viser et lille
  billede af ens vinduer eller en liste over ens vinduer. Det skyldes at
  denne funktionalitet ikke har været helt standardiseret
 </para>

 <para>
  Man kan lade andre programmer håndtere menuerne uden for vinduerne, se
  for eksempel <link linkend="the-9wm">9wm</link>, men traditionelt er det windowmanageren der håndterer
  dette. Nogle windowmanagere kan selv sætte en baggrundsfarve eller et
  billed i baggrunden, men dette er traditionelt ikke windowmanagerens 
  opgave.
 </para>
</sect1>

<sect1 id="wm-generelt-desktop">
 <title>Hvad er et skrivebordsmiljø</title>

 <para>
  Et skrivebordsmiljø er basalt set så alt det der kommer ovenpå. Mange
  windowmanagere
  løser flere opgaver end beskrevet i det ovenstående, så grænsen mellem
  en windowmanager og et egentligt skrivebordsmiljø er lettere flydende.
 </para>

 <para>
  Opgaver der normalt forventes af et skrivebordsmiljø er følgende:

  <itemizedlist>
   <listitem>
    <para>
     Et panel med menuer, en pager, et ur og andre indlejrede
     småprogrammer (eng.: applets)
    </para>
   </listitem>
   <listitem>
    <para>
     Ikoner for programmer og kataloger på skrivebordet
    </para>
   </listitem>
   <listitem>
    <para>
     Et ensartet udseende og opsætning af programmer skrevet specielt til 
     det enkelte skrivebordsmiljø
    </para>
   </listitem>
  </itemizedlist>
 </para>
</sect1>

<sect1 id="wm-generelt-dm">
 <title>Hvad er en displaymanager</title>

 <indexterm>
  <primary>XDM</primary>
 </indexterm>

 <para>
  En displaymanager er den grafiske login-skærm der møder en når computeren
  lige er startet. Den mest enkle <command>xdm</command> spørger bare om
  brugernavn og kodeord og starter så brugerens <command>.xsession</command>.
  De mere avancerede kan vise billeder af brugerne, starte forskellige
  sessioner op og give mulighed for at brugeren kan lukke computeren ned.
 </para>
</sect1>
</chapter>
