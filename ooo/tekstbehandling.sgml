
    
<chapter id="ooo-tekstbehandling">
  <title>OpenSource, OpenOffice og
    tekstbehandling.</title>

    
<sect1 id="ooo-sect-tekstbehandling">
  <title>Tekstbehandling</title>

<para>Dette afsnit er taget fra bogen "Friheden til at vælge
    kontorprogrammer" der er en af bøgerne (som er gratis) omhandlende det
    frie styresystem "Linux".</para>

<para>Selvom afsnittet er skrevet til begyndere i Linux, kan det også bruges
    som en orientering til Windowsbrugere, samtidig er det en lille oversigt
    (introduktion) til hvad man bl.a. kan få til Linux, og igen "det er
    gratis, og særdeles gode programmer der nævnes".</para>

<para>Standarden inden for tekstbehandling sættes i dag af Microsoft Word.
    Det skyldes dels, at Word teknologisk set er førende på de fleste
    områder, men især også, at der er så mange, der bruger Word, at Word's
    dokumentformat i praksis er en defacto-standard til udveksling af
    tekstbehandlingsdokumenter.</para>

<para>Netop derfor bliver et af de primære beslutningsparametre ved valget
    af et frit program til tekstbehandling, om programmet understøtter Words
    filformat. Det er selvfølgelig underordnet, hvis du lever i en
    fuldstændig fri verden, hvor alle dine venner og dine
    forretningsforbindelse sender tekst i ASCII-format, men det er jo trods
    alt de færreste af os, som gør ;o).</para>

<para>Der er mange frie og grafiske programmer til tekstbehandling for
    eksempel KWord fra KDE og AbiWord som er en del af Gnome, som det bliver
    interessant at følge udviklingen af, men der er desværre endnu noget tid
    til, at disse programmer bliver relle alternativer til Microsoft Word.
    Derimod er kontorpakkerne StarOffice (closed source) og OpenOffice.org
    (Open Source) mere interessante som direkte alternativer, da de har
    væsentlig bedre understøttelse af Word og de andre kontordokumentformater
    fra Microsoft.</para>

<para>OpenOffice.org er udviklet oven på den del af kildeteksten fra
    StarOffice, som Sun havde mulighed for at frigive under Open Source i
    oktober 2000. OpenOffice.org er dobbeltlicenseret under både LGPL og
    SISSL, hvor den sidstnævnte gør det muligt for Sun at bruge
    OpenOffice.org kildeteksten som basis for kommende udgaver af den lukkede
    kontorpakke StarOffice.</para>

<para>StarOffice er ikke længere gratis, men OpenOffice.org er derimod under
    en Open Source-licens, så den vil vedblive med at være frit
    tilgængelig.</para>

<para>OpenOffice.org og StarOffice 6.0 findes til Windows, Linux/Intel,
    Linux/PowerPC og Solaris. OpenOffice.org arbejder dog også på at få
    udviklet udgaver til (listet efter færdighedsgrad): Mac OSX, Linux/Alpha,
    Linux/Arm, Irix, FreeBSD, Tru64, NetBSD/Sparc, OS/2, VMS og BeOS.</para>

<para>Dermed har vi ikke taget stilling til det fornuftige i, at
    Word-formatet er de facto-standarden. Faktisk finder vi det overordentlig
    uheldigt, at et proprietært og lukket filformat som Word-formatet kan
    fungere som en de facto-standard, da det jo står Microsoft frit til
    enhver tid at ændre filformatet. Men sådan er den verden vi lever i, og
    OpenOffice.org er et godt bud på at omgå dette.</para>

</sect1>    <!--   Tekstbehandling -->
</chapter>    <!--   OpenSource, OpenOffice og tekstbehandling. -->

