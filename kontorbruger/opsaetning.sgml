<appendix id="kontorbruger-opsaetning">
<title>Opsætning</title>
<para>
Her skal der stå hvordan man sætter det op som bogen omhandler.
</para>

<sect1 id="StarOffice-config">
<title>Opsætning af StarOffice</title>

<para>
Installation af StarOffice kræver at du enten har en cd-rom med
StarOffice eller har hentet den fra Internet.
Hvis du har version 5.2 sker installationen ved at den bruger, som skal
benytte kontorpakken, kører kommandoen
<command>so-5.2-ga-bin-linux-da.bin</command> (her er der tale om den
danske version (da)). Herefter skal du blot svare på de spørgsmål, der
stilles under installationen og du er kørende.
</para>

<para>
Har du derimod version 5.2 som kæmpe tar-fil, så skal du først pakke den ud med

<screen>
<prompt>[anne@linus ~]$ </prompt> <userinput>tar xvf so52_lnx_01.tar</userinput>
</screen>

Dette danner automatisk underkataloget <filename>so52inst</filename>,
hvor alt ligger klar til installationen. Har du StarOffice fra cd-rom,
så montér din cd-rom. Du installerer normalt StarOffice til en enkelt
person - ellers skal du se på en netinstallation. Det er beskrevet i
SETUP.PDF som følger med StarOffice under
<filename>/documentation</filename>-kataloget.
</para>

<para>
Hvis du vil have flere brugere til at kunne bruge StarOffice på samme
maskine, så skal man installere med <command>setup /net</command>.
Derefter skal hver bruger installere
med <command>setup</command> - hvorefter der bliver installeret ca. 2
Mb for hver bruger. Man vælger selv hvor StarOffice installeres på
systemet, et forslag vil være at lave "net"-installationen til f.eks. 
<filename>/opt/net/StarOffice5.2</filename> og have denne tilgængelig via
et auto-monteret NFS-drev.
</para>

<para>
For den enkelte bruger skal StarOffice også installeres.
Skift til brugerkontoen og vælg at installere StarOffice.
</para>

<screen>
<prompt>[anne@linus ~]$ </prompt> <userinput>cd /opt/net/StarOffice5.2</userinput>
<prompt>[root@linus /opt/net/StarOffice5.2]$ </prompt> <userinput>./setup</userinput>
</screen>

<para>
Nu kommer der en grafisk installationsmenu op, hvor man reelt blot
skal trykke "Next" et par gange. Derefter udfylder du information om
brugeren og vælger mellem forskellige installationer. Vælg den variant hvor
du får gemt få MB for brugeren. På næste skærm
skal du selv vælge, hvor StarOffice installeres. Vi vælger som det foreslås
<filename>/home/anne/StarOffice</filename> (hvor "anne" erstattes af det
aktuelle brugernavn). Du vil så blive spurgt om
Java-understøttelse - svar bare nej her, hvis du ikke ved noget om dette.
Til sidst installeres så endelig StarOffice på dit Linux-system.
StarOffice integreres direkte med KDE, så kører du med KDE laves
automatisk opsætning så StarOffice kommer med i dine programmenuer.
</para>


<para>
Prøv evt. allerede nu at starte StarOffice ved at skrive i et teminal-vindue:
</para>

<screen>
<prompt>[anne@linus ~]$ </prompt> <userinput>office52/soffice &</userinput>
</screen>


<para>
Endelig skal det nævnes at 
StarOffice 5.2 har en 28.8 Mb patch-fil, der kan hentes fra
<ulink url="http://supportforum.sun.com/staroffice/patches.html">http://supportforum.sun.com/staroffice/patches.html</ulink>, og desuden er StarOffice 6.0 
i beta-test.
</para>


</sect1>

<sect1 id="KMail-config">
<title>Opsætning af KDE KMail</title>
<para>
Du starter konfigurationsvinduet ved at vælge "Settings,
Configuration". Under fanen "Identity", som du vælger i venstre side,
kan du oprette flere forskellige postkonti, hvis du har behov for det,
men i første omgang skriver du blot dit navn og din email i de
respektive felter.
</para>

<figure id="KDE-KMail2-fig" float="1">
<title>billede af konfiguration, identitet</title>
<graphic fileref="kmail_config_identity.&magic;"  scale="50"></graphic>
</figure>

<para>
Dernæst vælger du fanen "Network", hvor de vigtige oplysninger skal
skrives. Du kan i første omgang nøjes med at udfylde oplysninger i
underfanen "Sending Mail".  Øverst skal du vælge, om du vil bruge
Sendmail eller din udbyders SMTP-server til at sende mail. Jeg vil
stærkt anbefale, at du vælger at bruge din udbyders SMTP-server.
</para>

<para>
<emphasis>Sendmail</emphasis>:
Du skal kun vælge Sendmail, hvis du ved, hvad du gør. Sendmail er
notorisk vanskelig at sætte korrekt op. Hvis du vælger Sendmail, skal du først
konfigurere Sendmail, og du skal i hvert fald holde øje med Sendmails logfil,
som du kan læse ved som root at skrive 
<command>cat /var/log/mail | more</command> i et
terminalvindue. Her kan du se, om udsendelsen af dine mails er gået godt.
Bemærk, at loggen viser om udsendelsen er gået godt på din lokale maskine,
localhost. Du skal desuden være opmærksom på, at som udgangspunkt er det
localhost og altså ikke i din konto i KMail, der får besked om, at emails, der
bliver afvist af modtagerens mailserver, ikke er kommet frem. Du kan læse email
sendt til local host ved at skrive "mail" i et terminalvindue.
</para>

<para>
<emphasis>Netværksopsætning</emphasis>:
Det er langt enklere at bruge SMTP, idet du blot behøver skrive navnet på den
SMTP-server, som din udbyder har oplyst dig om. Det kan for eksempel være
vip.cybercity.dk eller ryle.get2net.dk. Som udgangspunkt skal du bare acceptere
port 25, som er default.
</para>

<figure id="KDE-KMail3-fig" float="1">
<title>billede af konfiguration, netværk</title>
<graphic fileref="kmail_config_network.&magic;"  scale="50"></graphic>
</figure>

<para>
Du skal nu oprette en konto for indgående email. Hvis du har behov for at
oprette flere konti, kan du også gøre det. Klik på "Add" og vælg pop3.
</para>

<figure id="KDE-KMail4-fig" float="1">
<title>billede af konfiguration, pop</title>
<graphic fileref="kmail_config_pop.&magic;"  scale="50"></graphic>
</figure>

<para>
I vinduet "Add account" - KMail udfylder du dit navn, brugernavn,
password og navnet på din udbyders mailserver. Du kan som udgangspunkt
acceptere port 110, som er default. Hvis du har en adsl-forbindelse,
vil du typisk også vælge "Enable interval mail checking", så KMail
automatisk henter email for eksempel hver 15.  minut. Du kan eventuelt
også vælge fanen "Miscellaneous", hvor du for eksempel kan få KMail
til at bippe, når du har fået en email.
</para>

<para>
For at få den rigtige tegnopsætning (æ, ø og å) skal du på fanen "Composer,
Charset" med Up-knappen flytte iso-8859-1 øverst i "Available charset".
Desuden skal du vælge iso-8859-1 som "Default charset".
</para>

<figure id="KDE-KMail5-fig" float="1">
<title>valg af tegnsæt</title>
<graphic fileref="kmail_charset.&magic;"  scale="50"></graphic>
</figure>


<sect2 id="kmail-send-modtag">
<title>Send og modtag email</title>
<para>
Hvis du har tastet dine oplysninger rigtigt ind, kan du nu sende og
modtage emails. Du vil sandsynligvis ikke have nogen problemer med at
bruge KMail, da den almindelige funktionalitet er forholdsvis
intuitiv. Hvis du løber ind i nogen problemer, kan du som regel finde
de nødvendige informationer i hjælpen, som i KMail er ret god.
</para>

</sect2>

<sect2 id="kmail-mailimport">
<title>Import af gamle email</title>
<para>
Nu er KMail nok ikke den første mailklient, som du bruger, og du vil som regel
gerne have dine gamle mails med over under Linux. Heldigvis er der et fikst
lille program - KMail Import, der kan hjælpe dig med det. Du kan finde
programmet under "Start Applications, Utillities, KMail Import".
</para>

<figure id="KDE-KMail-import-fig" float="1">
<title>billede af import</title>
<graphic fileref="kmail_import.&magic;"  scale="50"></graphic>
</figure>

<para>
Du vælger her hvilken mailklient, du vil importere fra, og dernæst
vælger du den sti, hvor din gamle email findes. Jeg kunne uden nogen
problemer importere min gamle email fra Pegasus, som jeg havde brugt
som mailklient under Windows, men du kan selvfølgelig også vælge at
importere din email og din adressebog fra MS Outlook.  Endelig skal du
huske, at du i en overgangsfase jo sagtens kan vælge at køre med to
systemer. Hvis du i vinduet "Modify account" undlader at sætte kryds i
"Delete mail from server", kan du også hente din post med dit gamle
postprogram. På den måde behøver du ikke beslutte dig 100% med det
samme. KMail finder i øvrigt selv ud af, at den ikke skal hente den
samme post mere end en gang.
</para>
</sect2>
</sect1>


</appendix>
